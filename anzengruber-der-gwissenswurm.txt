Glei is die Sunn am Platz, Mußt dich halt schlaun, Sunsten, mein lieber Schatz, Brennt s' dich ganz braun. Mei Bub, geh, sag ma no. Was kümmert's dich? Die Sunn, die brennt dich do Schwärzer als mich! Jujujuheh! Au weh! Au weh! Hebt schon wieder so a sakrischer Tag an. No, kimm nur, Bauer. Da steht schon dein Suppen; laß s' nit kalt werdn. Ah was – meintswegn. Mir schlagt eh nix mehr an. Wer weiß, Bauer. Wann dich der liebe Gott wieder gsund machen will ... Er will aber net! Ah freilich! Er wird schon wolln. Er will aber net, ich weiß's! No ja, nachher is's was anders. Weißt, Rosl, du mußt's nit so aufnehmen, wonn ich dich anschrei! Es is nit so bös
              gemeint. Aber weißt, wonn man in Erkenntnus der Sündhaftigkeit schon so weit kämma is,
              daß man sich frei in alles schicket, wonn einm glei in Gottesnam der Teufel holet, so
              laßt man sich selbn Zustand der Gnad von neamad mehr gern abreden. No jo, freilich, freilich, wohl, wohl, Bauer, wann's a so is, so bleib holt in dein
              Zustand. Gutn Morgn, Bauer. Gutn Morgn, Wastl. Na, na, laß nur dein Pfeif in Maul, geht dir sunst aus. Kann's wohl derwarten. Es is für dich net zutraglich, kunnt dich reizen, hust ehnder
              zviel. – No werdn wir heunt schaun, daß wir's Heu hereinkriegn, 's Wetter wird neama
              lang so sauber aushalten. Gestern schon um Mittag hot's in der Luft so gflirretst, als
              wär die a in der Hitz verbröselt und tat durcheinanderwoiseln, wann die Sunn
              durchscheint, 's is höchste Zeit zum Dazuschaun! Und a Heu is dös, Bauer, so schön und
              viel, und es riecht frei, daß eins umfalln könnt vor Gutheit. No ja, no ja. »No ja – no ja.« Aber, Bauer, wann ich dir sag, a Heu – 's älteste Rindvieh da herum
                  kann sich auf so oans nit besinna. Gfreut dich denn gar nix mehr?
              Nachhert gfreut einm a nix. Wem gang's denn was an, wann dich net? Hast recht, Wastl, hast recht, sag ihm's nur hnein! Laßts es gut sein. Wann ich so bin, is's doch eng nit abtraglich. Ich vergunn schon
              mein Nebenmenschen 's gute Heu. Jo, jo, gwiß. Aber  ich  taug halt nix mehr
              auf derer Welt – na – na – mich bekümmert nimmer 's irdische, mich bekümmert nur 's
              himmlische Heu, wovon gschriebn steht: »Der Mensch welkt dahin wie Heu!«, und da is
              mir nur um die Einfuhr in den himmlischen Heuschober! Jesses und Joseph, Bauer, mir kennt sich frei neama mit dir aus. Wann ich dir früher
              gredt hätt von so ein Heu, wie dös a Heu is ...! Aber seit dich nur allweil
              bekümmerst, was gschrieben steht, gibst auf kein vernünftig Reden mehr was. Hast recht, Wastl, hast schon recht, sag ihm's nur hnein. Seit dich vor ein halbn Jahrl der Schlag gstreift hat, bist neama der alte. Selb tat sich a net schicken! Dös war a Deuter vom lieben Gott, sider der Zeit halt
              ich still und wart aufn zweiten. Mei lieber Wastl, du bist a guter Bub – a du, Rosl,
              ja, ja, du bist a a ehrlichs Mensch – müßts halt a Einsehn mit mir habn, noch dös
              kleine Neichtel Zeit, so mir bschiedn is; leicht moch ich noch fruher a End und zieh
              mich zruck von alln weltlichen Wesen. Ja, ja, konn leicht möglich sein, ich bin no
              lang net so, wie ich sein möcht, hat sich doch vorhin, wie du kämma bist, Wastl, der
              Gwinst – und Spekalierteufl in mir a weng noch grührt. Na, na, dös därf net sein, daß
              sich 's Heu zwischen mich und mein Schöpfer drängt. Na, na, ich hab eh gnug auf mir,
              dazukämma derf nix mehr, abwendig derf mich nix mehr machen von die gottseligen
              Gedanken. Tust doch, als wärst der sündhaftigste Mon. Hast leicht eins umbracht? Dös net, Gott sei Dank, Rosl, dös net; aber 's Gegenteil auf unerlaubte Art kunnt
              leicht möglich sein. – Geh, lang mir das dicke Buch dort her. So, und hiatzt gehts all zwei in Gottsnam an enger Tagwerk, und ich geh an meins. Is
              der Schwager noch net da? Na. Wann er kimmt, Rosl, so bring ein Wein und a weng a Rauchfleisch eine. Hitzt
              gehts. Bhüt Gott!  Ab durch den Haupteingang. Bhüt dich Gott, Rosl!  Kleine Pause, ohne aufzusehen.  Bhüt dich Gott,
              Wastl! Ich hob jo no nix gsagt. Willst no was? Es liegt mir schon lang auf. Über dein Schwagern, übern Dusterer, möcht ich mich amal
              ausreden. No, nur kein unbschaffens Wort! Bewahr, wär mir a z' gring dazu, daß ich a unbschaffens Wort über eahm verlier – der
              elendige Kerl. Wastl! – Er is mein einziger Verwandter, der einzige Mensch, der ein trostreichen
              Zuspruch für mich hat, dem was glegn is an mir in Zeit und Ewigkeit. Ich weiß's eh, er is, der dich zu dem bußfertigen Wesen hinzerrt, wie 's Kälbl zur
              Kuh, wenn's es Saufen derlernen soll. Hehe! Sixt, Wastl, wie d' trotz deiner Boshaftigkeit nix dagegen fürbringa kannst! 's
              Kalbl muß ja saufen, sunst wurd's hin! Schon recht, Bauer, aber für a Kalbl warst mer   doch schon zviel
              ausgwachsen. – Sag do selber, Bauer, wie d' no riegelsam warst, hat der Dusterer kein
              Fuß über dein Staffel gsetzt – was findt er's denn hitzt vonnöten, daß er dir alle Tag
              übern Hals rennt? Zwegn der Zeit und Ewigkeit leicht? Ka Red, meinst net selber, daß
              er sich zutatig macht, weil er glaubt, es könnt die ganz Hinterlassenschaft an ihm
              falln? Und hat er dich erst da, nachher kunnst freili – von ihm aus – Gott verhüt's –
              nit früh gnug selig werdn. So mein ich ja eh selber! Na alsdann, na sixt, is doch amal a gscheite Red von dir! Oder wie d' früher hast a
              Wartl davon fallnlassen, daß d' dich möchtst in die Ruh setzen, meinst nit a selber,
              er wurd dir einredn, daß dein ganz Bußfertigkeit um a gut Trümmerl z' kurz war, wann
              du nit ihm 'n Hof verschreibst und nöt bei seiner Sippschaft als Ausnehmer bliebst?
              Han? Na jo, so mein ich ja ehnder selber! No, so sag ich, scheinheilig is er. Und ich sag, er is's net. Wohl is er's! Na, sog i! Wast, du bist a dummer Bua, du verstehst dös net, der Dusterer, der is so,
              der is so, wie er is. Und zwegn dem, was mer gredt habn, so tut das der Bußhaftigkeit
              kein Eintrag, und werd i ihm's doch net in Übel aufnehma, daß er auf sich schaut, wo
              sein Vorteil und der meine Hand in Hand gehn. Na, hörst, da möcht eins doch glei narrisch werdn! Wann sein Vorteil is, meinst nit,
              es kunnt wohl a a kleine Spitzbüberei mit unterlaufen? Na, Wastl, dös net, dös net! Alls, was er fürbringt, dös is nur zu wahr – nur zu wahr
              is's! No, ich konn da nix sagn, ich weiß nit, wie er dich hrumkriegt hat, so hilft a kein
              Redn. Host a recht, Wastl. Redn is do von unnötn! Der Dusterer ist über ein Feldpater!
              Alles kurz und eindringlich und hitzt: glaub's oder glaub's nit! A Teuxelskerl,   sag ich dir, mit sein gottgfälligen Wesen. Dran glauben muß man. Dös hat er
              heraust, ja, ja, dös hat er heraust! Zwegn, daß er sein Vorteil sucht, selb is
              richtig, aber dös tut nix, mag's selber gern sehn, wann einer was treibt, er treibt's
              recht, aber ehrlich muß's dabei zugehn! Wann ich ihm dahinterkam, daß dös kein
              Schickung is, dö ihn in mein Haus führt, daß net so sein müßt, wie er sagt, daß er
              aufn Herrgottn sein Rechnung lugt – Kreuzsakra, Wastl, da kriegest a Arbeit. Jesses, Bauer, schaff an, schaff nur glei an! Laß gut sein, Wastl, laß's gut sein. 's kimmt nöt a so. – Er hat mich schon bei der
              richtigen Faltn. Er hat mich an oans erinnert, hon's schon lang vergessen ghabt –
              hitzt aber hat sa sich aufgriegelt, hitzt sitzt's da und gibt kein Ruh mehr, der
              Gwissenswurm is's – und da hilft kein Aufdammen. Schön, schön unterdrucken heißt's und
              reuig sein. Grillhofer, wann's wahr is, daß eins, das sein Art auf einmal ändert, bald verstirbt,
              so machst es neama lang, der Dusterer braucht net lang mehr ernste Gsichter z'
              schneiden, der konn bald lachen. Kreuzteufi! Früher habn mer garbeit und sein dann
              lustig gwest all Tag, und du warst der Fleißigst und Lustigste, und wann ich denk, daß
              der alte Halunk dran Schuld tragt, daß mir hitzt dasitzen wie auf einer Kartausen –
              Sikra hnein, ich wollt, er kam hitzt hrein, daß i ihm's hneinsagn kunnt: Dusterer, du
              bist a Haderlump! Gelobt sei Jesus Christus! In Ewigkeit! In Ewigkeit! Grüß Gott, Schwager, grüß Gott, no, wie is dir denn wordn aufs letzte Beten? Hm, besser, ja, ich mein schon a bissel besser! Verlaubst schon. Na, sollt mich freun. Ja, ja.  Beobachtet Grillhofer
                scharf.  Sollt mich rechtschaffen gfreun! Tat's nur wieder weisen, daß ma die
              Krankheiten abbeten kann, is a alte Gschicht! Freilich ghört die rechte Frummheit und
              Bußfertigkeit dazu! Wer nur unserm Herrgott 's Maul machen möcht, der richt nix. Nur
              an die Leut und an der eingrißnen Gottlosigkeit liegt's – an sonst nix – an sonst nix!
                 Pafft Rauchwolken von sich.  Ja, ja. Mußt nit rauchen, Dusterer! Ich bin vom Haus und rauch a nöt!  Nimmt ihm die
                Pfeife aus dem Mund. Wastl – du Sikra hnein! Verlaubst schon. Um die Gselchtigkeit is 'm Bauern ja do net z' tun! Na, aber der Ärger, den d' einm machst, schlagt mir leicht an? Is dir gwiß gsünder!  Gibt dem Dusterer die Pfeife Zurück.  Da,
              Dusterer. Wastl, du Sakra, du nimmst dir viel heraus.  Erhebt sich mühsam.  Mach
              mich nit schichti, am End kunnt ich dich doch no meistern. Recht is's, dös steht dir an – kimm nur her, Bauer, ich wehr mich nicht viel – und
              dir is's leicht gsund! Du narrischer Höllteufl, du! – Geh zu, sag ich, geh zu! – Laß gut sein, Schwager, laß's gut sein – ja – ja!  Mit Emphase.  I
              verzeih ihm – ich verzeih ihm – dös tu ich. Er verzeigt mir!  Ist bis zur Türe gegangen.  Der! Vorzeigt mir! Bhüt
              dich Gott, Bauer!  Ab. Is a kecker Ding, der Wastl! Ja, ja! Mein allweil, Hochmut kommt vorm Fall. Kunnt
              doch gschehn, wer weiß, wie bald, daß er entbehrli wurd. – Ja. No, no, nur vertraglich! Was sagst, du verzeigst ihm, wann d' ihm was nachtragn
              willst? Hat er s' angnommen, dö Verzeihung – hat er s' angnommen? Han? Ah was, aufm Stubenbodn wird er s' nit liegen lassen habn! – Solang ich die Augen
              offen hab, will ich net sehn, wie mein Anwesen zruckgeht, der Wastl is wie a Pfleger
              drauf. Tat keiner gut, der ihn weggab. Du verstehst dich a mehr aufs Himmelreich als
              auf d' Wirtschaft! Wohl, wohl. Z' wirtschaften hat's wenig gebn, da muß oans aufn himmlischen Vater
              vertraun. Daß ich sag, ja, daß ich sag, es war mir vorhin nur um die Pfeifen, weil a
              Anfeuchtung is beim Reden – weißt, mir redt sich trocken so schwer. D' Rosl muß eh glei ein Wein bringen. No, nochert is schon recht, nochert is schon recht. Dann wölln mer weiterredn. Mein
              Seel, ich bin so austrückert da hrum, als hätt mich die glütende Hölluft anblasen. Warst leicht unt auf ein klein Bsuch? Dös net, Schwager, dös net, aber glesen hab ich davon. In ein Buch stund's aufzeichnet? In ein großen, dicken Buch – wie dös, so dick –, sein auch Bilder dabei, alles, wie's
              zugeht; es ist grausam anzschaun, sag ich dir. So, so, ja freilich, wann's beschriebn is, ja freilich nachher! – Mußt mir's lesen
              lassen! Gwiß, Schwoger, gwiß! Sobald soweit bist, daß dir einwendig denken kannst: »Dich
              trifft's neama, du bist draust!«, dann is aber a rechte Herzfreud, wann ma so davon
              lest und denkt sich all seine Feind und Unfriedmacher in die Qual hinein. Dös is dir a
              so a Vergnüglichkeit, wie beispielmäßig, wann's dir dein Anrainer die ganze Feldfrucht
              verhagelt, dir biegt's kein Halmerl um. Jo, aber wo bleibt denn da die christlich Nächstenlieb? Richtig, richtig, die hon ich beispielmäßig ganz vergessen. Aber wo bleibt denn der
              Wein? Gsegn's Gott! Vergelt's Gott! Schau, die Rosl – die Rosel – no, du bist ja no allweil so sauber
              beinander wie 's jüngste Dirndl!  Schenkt rasch ein.  Verlaubst schon,
              Schwoger, daß sie mir Bescheid tut!  Nötigt ihr das Glas auf, indem er sie um
                die Hüfte faßt. Wann's erlaubt ist? Dein Wohlsein! No, bleibst wohl hübsch ledig – hübsch ledig – und brav? Was is denn dös?  Ab. No, no – is a dalkets Ding, die Rosl. – Grillhofer, am Schürzenbandl bin ich ihr
              hängen bliebn, ja, ja, am Schürzenbandl, sunst nix!  Trinkt.  Ah, das is
              a Tropfen!   Stellt das Glas vor sich bin.  Ja, daß ich also
              sag, Schwoger, weil ich mich hitzt leichter mit dir red und weil wir allein sind. –
              Grillhofer –  Erhebt sich feierlich.  – Grillhofer, mir machst nix weis!
                 Schenkt im Stehen wieder ein. Wie meinst dö Red? Schwoger, ich weiß, warum ich dir gsagt hab, daß ich dir das Höllbüchl erst spater
              bring. – Ich hab dich fruher betracht – du hast gsagt, besser wär dir. – Laugn's net –
              wir sein hitzt unter vier Augen –, dir is übler als gestern. No, werd ich's leicht laugnen unter uns? Nur vorm Wastl, daß er sein vorlauten Wesen
              Einhalt tut, hab ich's gsagt. Aber ich muß's wissen, daß mir einwendig wohler ist, die
              Seel is mir gsünder wie jemal. Dös gab der liebe Herrgott, aber leicht is dös Ganze nur a hoffartig Einbildung von
              dir.  Erhebt sich wie oben.  Grillhofer, weißt, warum dir net besser is?
                 Schenkt ein. Wußt's net. Weil dir die Bußhaftigkeit fehlt.  Setzt sich und trinkt aus.  Weil dir
              die Bußhaftigkeit fehlt. Dös wußt ich a net. Grillhofer, glaub mir, wann i dir was sag! Dir fehlt die Bußhaftigkeit! Möcht wissen warum! So, so – beispielmäßig laß dir sagn, es is a Unterschied zwischen Frummheit und
              Frummheit und Reuhaftigkeit und Reuhaftigkeit, wie zwischen 'm Rosolie und 'm
              Wacholder, der eine is zur Hochfahrt, der andere warmt einm 's Einwendige.
                 Erhebt sich wie oben.  Grillhofer, es steht geschrieben: »Wer mir
              nachfolgen will – – der nehme sein Kreuz auf sich!« Nein. Was na? Nachher nöt. Das heißt, so steht wohl a gschriebn, aber so mein ich net, 's Kreuz hast schon auf
              dir. Aber es steht   ferner geschrieben: »Wenn du mir willst nachfolgen, so
              wirf dein Gut ins Meer!« Tragst du mein Hof aufm Buckel hin bis zum Meer? »Ins Meer und teile es mit den Armen.« So kann net gschrieben stehn! Warum! Wann ich's ins Meer wirf, kriegn's ja die Fisch und net dö Armen. Aber es steht doch so geschrieben. Wird doch kein Unsinn gschriebn stehn?! Und warum net, Grillhofer? Glaub mir, wann ich dir was sag. Es steht geschrieben! Na, da mach du a Nutzanwendung drauf, ich bin mir z' dumm dazu. Is kein Kunst, denn es is beispielmäßig zu verstehn. Wann du willst mitm Himmel auf
              gleich kämma, dann mußt du alles Weltwesen, um was dich noch sorgen und bekümmern
              könntst, von dir tun, du mußt das Deine verschenken, mußt es an die Armen
              verteilen. Da sein eahner doch z' viel, kam ja auf kein was, wär schad um das schöne
              Anwesen! Kannst es ja beinandlassen; wann d' ein einzigen Armen a Guttat derweist, gilt's für
              alle! Schau dich halt um, vielleicht findst unter der Hand in einer einzigen Familie a
              ganz Träuperl Arme beinander, die leicht noch zneben der christlich Nächstenlieb no a
              verwandtschäftliche Zuneigung für dich hätten – ja – ja – brauchst etwa gar net weit
              herumzsuchen, Schwoger – ja – hm – ja, daß ich sag, beispielmäßig, ich und mein Weib
              und meine fünf Kinder, wir möchten dich schon rechtschaffen pflegen, möchten dir's im
              Gebet gedenken, a nach dein seligen End – ja – ja beispielmäßig! Schneid net so hrum, 's hat ja alls a christlich Absehn, und hab ich schon selber
              dran denkt. Aber in d' Ausnahm gehn, wo andere mit ihnere leiblich Kinder aften nix
              Guts derlebn, zu Fremde auf Gnoden und Ungnoden!? Net beklagn könnt i mich, heißet's
              doch gleich: der Narr, was hat er 's Unnötig tan? Und von fruher her hot's mir nie
              taugt, dein Sippschaft, zwegn engerer Duckmauserei – na, es is nur, daß ma sich
              ausdischkariert – ja – ja – därf dich net beleidingen! Jetzt stcht's mer ja an,
              verwahrt war ich schon, wie in ein Kloster, selb weiß ich. Wohl, wohl. Aber ich denk
              nur so, koan andrer da hrum tat a so. Grillhofer – Schwoger – laß dir sagn, tu's oder tu's net. Mir is net um mich. Aber
              nach die andern mußt net fragn, na, na, nach dö mußt net fragn. Mußt es der Sippschaft
              net antun, daß ma's derlebt, wir fahreten am Jüngsten Tag allzsamm in Himmel und
              müßten dich zrucklassen und für alle Ewigkeit voneinander. Sorg di um di, laß du nur
              dö andern in d' Höll abipurzeln. Hihi, laß nur dö abipurzeln! Na jo – selb war schon recht, wann's nur net ein oder der andere etwa doch billiger
              richtet und rumpelt a da obn eine und hernzet mich d' halb Ewigkeit: daß mei Himmel z'
              teuer war. I möcht nur fragn, ob sich's a auszahlt? Wann no die andern bräver warn –!
              Bin ich denn so sündig? Fragst no – fragst no, Grillhofer, ob d' sündig bist?! Solltst nit fragn, Grillhofer,
              du net, du vor alle andern net – sollst darnach fragn; du bist's – Grillhofer, und
              schon wie! Beispielmäßig laß dir sagn, auf der Alm im Fruhjahr, wann sich der Schnee
              ballt, fliegt so a Malefizvogel – meint selber nix Args – vom Astl oba und nimmt sich
              a Maul voll Schnee – und denkt bloß, er tut sein Schnabel a Guttat, paar Bröckeln
              rutschen weiter, es wird a Kügerl draus, aus der Kugel a Knödel, ausm Knödel a Bünkel
              wie a Fuder Heu, dös törkelt allweil Tal obi,   immer größer und größer und
              raumt 'n Wald mit, haut abi ins Tal, und die Lawin is fertig. So a Unglücksvogel bist
              a du, Grillhofer!  Schenkt ein.  Bist auch du! Frag net, ob d' sündig
              bist! Denk an die Riesler – Magdalen, was vor fünfundzwanzig Jahr in dein Dienst war,
              wie mein Schwester, dein Weib, Gott hab s' selig, noch glebt hat, denk an die Riesler
              – Magdalen, sag ich, dö hast du a ins Kugeln bracht, daß ins Rollen kämma und in die
              siedige Höll hneingfalln is und wer weiß wieviel Seeln mitgrissen hat! Neamand hat
              mehr was von ihr derfahrn, die fufzigmal ist s' vom Gricht zwegn einer Erbschaft
              aufgfordert wordn, verschollen is s' bliebn! Grillhofer, aber am Tag des Gerichts, da
              wird alles ans Licht zogn, da wird sich herausstellen, was du alles angstellt hast in
              sündhafter Begehrlichkeit! Grillhofer, wann da Sachen ans ewige Licht kommen, was uns
              gar net träumt?! Wann s' gfragt wird: wer is Schuld an deiner armen Seelverderbnus?
              Grillhofer, Schwoger, nöt um a Million möcht ich da an deiner Stell unbußfertiger vor
              Gottes Thron stehn, nöt um a Million! Hätt ihr doch nachfragn solln! No wohl – no wohl! Aber hitzt is's z' spat, gschehn is gschehn. Ich wollt dir's
              ehnder net sagn, aber heunt nacht hat mir wieder von ihr traumt, wie s' da gsessen is
              in ewign Feuer, rundum es höllische Glast! O Jesses, es war schreckbar! Heunt fruh hab
              ich glei zu meiner Alten gsagt: für dö zwei armen Seelen muß was gschehn. Hast recht, dumm is schon, aber hast recht. No hilft nix als fleißig fürbitten. Am
              End hast doch schlecht gsehn – na ja – na ja –, im Feuer und Rauchen verlassen einm ja
              leicht die Augen, wird am End gar net dö Höll gwesen sein, sundren nur 's Fegfeuer, wo
              die Magdalen hast sitzen gsehn? Beschwörn kunnt ich's net, daß's die Höll war! No, so gebn wir's halt an, wär mir lieb, wann's dere armen Seel a zguten kam! Wann
              mer wieder   a bissel besser is, fahrn mer nach der Kreisstadt, und da mach
              mir's halt richtig – ja – ja – du ziehst aufn Hof samt deine Leut, a kleine Probzeit,
              und ich verschreib dir 'n, aber, daß nichts verabsaumt wird! No nix, gar nix, kannst dich verlassen. No schau, selb gfreut mich, deintwegn,
              Schwoger, deintwegn! Meiner Seel! Abgsehn, daß 's gute Werk a a Staffel in Himmel is.
              Aber deintwegn schon gar. Hitzt wirst schon Herr werdn über den sakrischen
              Gwissenswurm, verlaß dich drauf, es is net der erste, den ich ausm Nest nimm! – Ja –
              ja, kannst dich verlassen! Was ich sagen wollt: wann geht's nach der Kreisstadt – wann
              dir leichter is? Sixt, Grillhofer, sixt, schau, Schwoger, hitzt laß ich dir a 'n Bader
              holn, ja, ja, man derf nix außer acht lassen, und die Kräuter habn ja ihnere
              Heilsamkeit a vom lieben Gott. Ja, ja, weißt, hitzt is was anderscht, früher wär der
              Bader zu nix net nutz gwesen, aber hitzten habn wir zum Anfang 'n Wurm 's Zappeln
              glegt, dös is 's erste! Wann dös vorbei is, kann a der Bader wieder was richten. Mein
              Seel, heunt gfreut mich mein Lebn!  Ist aufgestanden und tätschelt den
                Grillhofer zärtlich in den Rücken.  Weil ich so ein Schwagern hab! Ja ja. Na,
              die Freud, so a bußfertige Seel z' finden bei derer schlechten Zeit! Beispielmäßig war
              der Saul im Alten Testament a schlechter Sucher gegen meiner, hat ein Esel gsucht und
              a Kron gfunden, mir aber war kein Kron so lieb, als daß ich 's Gsuchte a find, –
                 Umarmt Grillhofer.  – mein lieben Schwagern! No, no, laß's nur gut sein, und wann d' meinst, so schick halt nachm Bader! Wann amal
              was sein soll, so hab ich's gern bald in Richtigkeit. Ich weiß, ich weiß, mer kennt dich dafür, du haltst auf die Ordnung: Ja, ja, und no
              war's ja recht!  Hat das Gesangbuch aus der Rocktasche gezogen und vor sich
                aufgeschlagen.  Und daß wir net draus kämman, so laß uns unser Bußlied
              singen! Erlös uns von des Lebens Pein, O Herr, in deinen Gnaden, Und führ uns in den Himmel ein, Das kann uns gar nicht schaden! Mit üble Vorsätz geh Fort ausm Haus, Glei schaut die ganze Welt Anderschter aus! Bin zeitlich fruh noch fort Im Morgendunst, Kenn alle Hund im Ort, Freundlich warn s' sunst! Nenn jeden bei sein Nam, Kenn jeden gnau, Hitzt bellen s' hinter oam: »Schau, schau, schau, schau! Da geht d' Horlacher – Lies,  Mit der's net richtig is! Schau, schau, schau, schau!« D' Vögerln, die in der Fruh Singen so lieb, Die schrein jetzt einm zu: »Dieb, Dieb, Dieb, Dieb! Ui, dö Horlacher – Lies, Mit der's net richtig is! Dieb, Dieb, Dieb, Dieb!« Gscht! Nixnutzigs Gfliederwerk, nit wahr is's, so is die Horlacher – Lies net!
              Freilich hot die Mahm gsagt: hingehst und einschmeichelst dich! Als ob ich a Katz wär!
              Aber kein Red, dös tu ich net. Aber furt von hoam bin i gern, u mein, wie gern!
              Jahraus, jahrein kein andern Kirchturm sehn als den von Ellersbrunn, d' schön Zeit
              über vor harter Arbeit 's Kreuz kaum gspürn und 'n Winter über beim Spinnrade sitzen
              ... oh, du mein Gott, und auf einmal frei hnausrennen dürfen in die schön grüne,
              lichte Gotteswelt hnein – haha, bleibet a Narr hoam! – Jesses und Joseph! Frei kugeln
              möcht i mich im Heu! Tu's, Dirndel, ich schau dir gern zu! Wußt ich, du denkst was Unrechts, kriegest mir eine! No wußt i gern, was d' dir denkst, daß i mir denkt hätt, han, Dirndl?  Erkennt
                sie.  Oh, heilig Mutter Anna, dö is's?! Jegerl, der Wastl! Ja, der Wastl, und du bist dö Horlacher- Lies, kunnst's eh schon wissen. Hätt mir's
              net denkt, ich komm no zsamm ... Was suchst du denn da hrum? 'n Grillhofer. 'n Grillhofer? Ja, 'n Grillhofer! So, 'n Grillhofer? – No, dem sein Großknecht bin ich. Willst leicht in Dienst bei
              ihm? Da hätt ich a a Wartl dreinzreden. Mir zwei taugen net unter ein Dach, und wann
              dich gleich der Bauer nahm, so rennet ich heunt no auf und davon. Zwegn meiner brauchst kein Schuh z' zreißen. Ich bin nur auf Bsuch! Auf Bsuch? Jo, auf Bsuch. So, auf Bsuch? Was willst eahm denn? Dös geht di nix an. – Sag amal, was is denn der Grillhofer für a Mon? A trauriger. Ui je, dös taugt mer net, da geh ich lieber glei wieder. Is a gscheiter. Aber geh, Wastl, was hast denn gegn mi? Tut's dich denn net a wengerl gfreun, daß mir
              uns wieder zsammfinden? Müßt's lügn! – Solltst dich eigentlich schamen, daß d' mich derkennst. Wußt net, warum! Kimmt's mer doch völlig für, als schamest du dich. I mi? Zwegn we, ich frag no, zwegn we? No schau, Wastl, wann ich dir als alte Bekännte gut dafür bin, bleib ich dir derweil
              die Antwort schuldig, aber möchst mer net sagn, zwegn we ich mich schamen sollt? No, dös is doch klar. So sag's! »Sag's!« – O du ... »Sag's!« sagt s'! Hat's dir denn no nie leid tan, wie d' mir
              mitgspielt hast, wie ich no in Ellersbrunn Knecht war? Wie's du Knecht warst in Ellersbrunn? Jo, wie i Knecht war in Ellersbrunn. So, wie d' Knecht warst in Ellersbrunn? Tu no, als wußt von allm nix. Kann's doch schon die Zeit über vergessen habn! Dös sieht dir schon gleich! Ja, dir schon. No, geh, so sag's, wie's war! Wonn i mag! Magst schon, wann i dich bitt. Meinst? Bist a weng sicher. Aber, Wastl, was tust denn so harb? Ich wußt rein nix! Da schlag doch 's Wetter drein. Bin ich dir net in Ellersbrunn nachgrennt wie
              narrisch? Freilich, wohl, wohl! Selb laugn ich net! Stund dir a schlecht an! Is ja alles zwischen uns zwei in Ehrn verbliebn. Ebens drum! Aber, Wastl, wird dich doch nit harbn, daß sich keins von uns versündigt hat? Dös net! Dös freili net! In Ehrn is alls verbliebn, is a dumme Gschicht, aber es muß
              ein recht sein; mit einer Dirn, was net auf sich halt, laßt sich a kein rechter Bub
              gern ein. War schon recht, dös Dich – in – Ehren – Halten, aber mich fürn Narren
              halten war von unnöten! Geh! Und wie is denn dös zugangen? Dös fragst du no? Du fragst dös no? Na, ich dank! Han, wie ich gmeint hab, ich möcht
              dir taugn, hab ich dich net gfragt, wo mir zsammkomma kinnten? Ja, dös hast gfragt. Und weil dir's auf der Heid z' einschichtig war – Freili – Und mir auf der Landstraßen z' leutselig, hon i gsagt, ich kimm in Wald. Bist jo a kumma! Jo, aber du bist wegbliebn! Sikra hnein, von wie es Mondschein raufkämma is, bis's
              wieder abigangen is, bin ich dort am Fleck gwest, und a Kälten hat's ghabt, daß's ein
              schier d' Seel ausm Leib hätt rausbeuteln mögn! No, hon ich dir's drauf net gut gmeint, hon ich net gesagt; wann dir die Kälten
              zwider war, sollst af d' steile Wand gehn, wann hoch um Mittag is? No, war ich net durt? War a a Hitz zum Verschmachten. Wer aber wieder net kämma is,
              warst du. Du hast dich aber neamer beklagt. Ah freili, noch ja, daß d' mi leicht no zum Auffrischen in Mühlbach schickest! Dank
              schön. Teufi hnein!  Stampft mit dem Fuße auf.  Frotzel einm net!
                 Wendet sich ab, sieht aber zuletzt widerwillig nach der Liesel, die laut
                auflacht, lacht mit. Aber schau, Wastl, was kann a Dirn auf a Lieb gebn, dö net amal bissel Kaltstelln und
              Aufwarmen vertragt! Da is ja mehr Verlaß afs sauere Kraut! Du bist a eine, dö m' Teufel aus der Butten gsprunga is! Geh zu! No, laß dir a was sagn, Wastl! Red, wann's dir a Freud macht, aufsitz ich dir neamer! Sag mir amal, Wastl: wie dir im Wald und af der Wand langweilig wordn is, warum bist
              denn nit hoamgangen? Warum ich net hoamgangen bin? Jo, warum d' net hoamgangen bist? No, a so – weil – a so halt, weil i net hoamgangen bin! Werd ich dir's halt sagen, Wastl, warum d' net hoamgangen bist! No, wann d' es besser weißt als i selber, so sag's. Weil d' es hast vor die andern Bubn net merken lassen wollen, daß d' umsonst warst –
                 Stößt ihn mit dem Ellbogen in die Seite.  –, weil's hätt ausschaun
              solln, als wär ich durt gwest, und wie lang a noch! Han –  Stößt ihn
                wieder.  –, war dös rechtschaffen gegn a ehrliche Dirn? So red was!
                 Holt wieder zu einem Stoß aus. Na, net – net –  Fängt ihren Arm auf.  –, meint mer doch nit, du warst
              da hrum so spitzig! Auslaß, sag ich! – Aber ich hab mich schon auskennt, und allmal zur Zeit, wo ich mit
              dir hätt gehn solln, hab ich mich mit meine Kameradinnen hübsch im Ort sehn
              lassen. Jo, jo, und drauf is dös Frotzeln und Feanzeln angangen – und furt mußt ich aus
              Ellersbrunn, weil ich doch net dös ganze Buamergsindel ein umn andern niederschlagn
              mag. Hast aber a ein Unterschied gmerkt zwischen ehrliche Dirndeln und der leichten
              War. A ja, dös schon, und wie! Hab s' a allzsamm in die Höll abigwunschen. Selb macht nix, rennen mer do no af der Welt hrum! – Aber dir war schon recht gschehn
              für dein unehrlichs Gspiel! No, wer sagt, es hätt net do no ehrlich ausgehn mögn? Du hast es net gsagt. No ja, damal war ich dumm und hon gmeint, leicht kunntst du no dümmer sein. Aber
              sider der Zeit bin ich schon gscheit wordn. Dös sahet mer dir doch net an. Hm, liegt mer net auf, wann du's net bemerkst! Meinst, weil ich mich mit eng
              Weibsleut net einlaß? Bei eng gilt a jeder für dumm, der sich net anstellt wie a Kater
              im Marzi. Der Gscheiter halt sich grad af die Seiten. – Wie   ich damal
              furt bin, von Ellersbrunn, hon ich mir denkt: No hast abgwirtschaft in der Lieb für
              dein Lebzeit. D' Horlacher – Lies wär die einzige, die dir taugt hätt, und dö spielt
              dir so mit! – Und schad is, wann d' weitersuchst, a zweite wie die Horlacher-Lies
              gibt's neamer af der Welt! – Gleichwohl taugt a dö nix. Aus is und gar is, schaust
              dich gar neamer weiter um unter dem Kittelwerk. So hon ich's a ghalten. Geh zu, du kannst ein ja völlig stolz machen, Wastl. Ahan, dös gang dir grad no ab zu dö übrigen Sachen, dö d' an dir hast! Na geh, mach einm net schlechter. Kannst es denn wissen, ob mir net hart gschehn is
              um dich? Wird dir a hart gschehn sein? Außer es is mittlerweil einer kämma, der dir's
              abgwonnen hat. Na, dös is net! Ich bin mir grad so gscheit wie du. Was? Du warst noch, wie mir damal voneinand gangen sein? Akrat! Kannst mer in d' Augn schaun, Dirndl? Kerzengrad a noch! Schwör! Meiner Seel und Gott! – No, sag mir aber, Wastl, wann's nur dö eine Horlacher – Lies
              af der Welt gibt, warum stund dir denn die a neamer an? Ja weißt, Liesel, dös is a so! Du bist freilich a so a recht, wie d' bist, aber a so
              bist net, wie ich mir dich einbildt hab. No, so sei halt kein so einbilderischer Ding! Ja, mein Gott, dös verstehst net. Dös is halt wieder a so: Wann ma di a so anschaut,
              da kriegt ma erst vorm Herrgottn Respekt, der a so was af d' Füß stellt, so frisch und
              lebig und sauber und kreuzbrav, dös war schon dö Horlacher – Lies, wie's kein zweite
              net gibt. Aber wann ma denkt, wie du einm mitspieln magst, wo du deine Krampeln   versteckt hast, da meint mer doch, selb taugt a wieder net; wann d' nur a
              bissel a Demütigkeit no hättst! Jegerl, geh zu, weil du so demütig bist, glangst glei keck nach der Dirn, wie's kein
              zweite mehr gibt, und verwunderst dich, daß dö net gleich a bemerkt, daß du der Wastl
              bist, wie's kein zweiten mehr gibt! Ah na, so hon i nie gredt. Aber tan hast darnach! Na, na, aber so tu ich neamermehr, und no sein mir allzwei gscheiter, und no könnt
              mer's rechtschaffen und ehrlich von vorn wieder anheben, wann dir nur taugen
              möcht. Wer weiß, ob's mir net taugt! Aber, Liesel, neamer fürn Narren halten. Aber, Wastl, wie wurd denn dös sein kinna, du bist ja hitzt so viel gscheit. Na, dir is mer's leicht net gnug. Aber reden laß no mit dir drüber nachm
              Feierabend! Wohl, wohl. Wo bstellst mich denn hin? Weißt's ja eh – in Mühlbach! O du Unend, dös zahlst mer! A Ruh gibst! Eine hob ich dir schon versprochen – d' zweite verdienst hitzt!
                 Hat ihn gegen den Heuschober und in die Enge getrieben.  Zahltag
              ist! Aber nöt vor dö Leut, Liesel! Ho, Großknecht, wehr dich! Wehr dich, sunst geht's dir schlecht. Halt 's Maul! Je, schau, schau! Weiß mer's doch jetzt, warum 'n Wastl kein hiesige Dirn net
              ansteht! Dös is sein Schatz, und der kimmt von auswärts! Besser a Dirn kimmt von auswärts, als sie geht nach einwärts, dös steht net
              schön. No no, Wastl, richtig is net mit dir. Hast vergessen, daß Mittag is? Wir sein alle
              schon abgfuttert, hab dir dein Essen af d' Seit gstellt. Ich frag nach keinm Essen. Han, Liesel, magst du's leicht habn? Hast ein weiten Weg
              hinter deiner; wirst hungrig sein. No, wann viel is, gib's her. Wird net wenig sein. Kumm nur. Und dann schau, daß d' mit unsern Bauer auf gleich
              kimmst! Liesel heißt s'? Soll s' in Dienst? Dös war recht. Wastl, dö bring nur aufn Hof. Bist so lustig, wie's d' ausschaust,
              Dirndl? Bin mein Lebtag net trauriger gwest wie hitzt. Nachher is's schon recht. Brachst 'n Bauer wieder zrecht, dös war a verdienstlich
              Werk; möcht mer doch wieder lachen und lustig singen hörn aufn Hof, wie ma alt wordn
              is dabei. No, soll dös net sein? U mein, na! Hörst nix als von Buß und von Reu und vom Versterbn! Na, da tu ich net mit! Und koans soll sich rührn! Ös armen Hascher, ös! No, ich ghör net zu dö Engern, und justament sing ich hitzt
              oans! Nöt, Liesel, na; war no z' fruh! Eh schau, daß dich der Bauer leiden mag! Weißt ja net, was ich ihm will und ob mir drum is, daß ich ihm ansteh! Kränkt mich ja
              gar net, wann er mich gleich davonjagt, und dann geh ich wieder und bring der Mahm ein
              schön Gruß. Du gangst – glei –? Wonn a i geh, kannst ja du doch kimma! No is's eh recht! No, und hitzt laßts mich aus! Wann ich mir 's Einwendige von so einer traurigen
              Wirtschaft betracht, wird mir eh die Luft zwenig in der Stubn, und ich bin mir nimmer
              gleich, bis ich wieder draußt bin. Muß ich schon eini, solang ich noch außerhalb bin,
              bin ich d' Horlacher-Lies und zum Trutz noch einmal so lustig! A Bub kimmt zun Himmel, Fragt beim Petern sich an: »Gibt's da Zithern und Dirndeln? So bist du mein Mon!« Und drauf sagt der Peter: »Dös gibt's bei uns net!« Und da kratzt sich der Bub Hinterm Waschl und geht. Der Bub kimmt zur Höll drauf, Fragt beim Teuxel sich an: »Gibt's da Zithern und Dirndeln? So bist du mein Mon!« Und drauf sagt der Teuxel: »Dös gibt's bei uns net!« Und da kratzt sich der Bub Hinterm Waschl und geht. Und Zithern und Derndeln, Na, dö kann i net lon, Und so steht mer der Himmel Und 's Höllreich net an.  O schön grüne Welt, Laß sagn, wie d' mer gfallst, Solang Zithern klingen Und mei Dirndl mich halst! O schön grüne Welt, Laß sagn, wie d' mer gfallst, Solang Zithern klingen Und mei Dirndl mich halst! Erlös uns von des Lebens Pein, O Herr, in deinen Gnaden, Und führ uns in den Himmel ein Das kann uns gar nicht schaden! So – so – nur a weng ins Freie – und die Stuben derweil lüften – und a bissel
              Waldrauch einemachen!  Stürzt heraus, einen Kopfpolster unterm Arm, den er
                sogleich in der Laube an einer Banklehne zurechtlegt. Grillhofer, von Rosl geführt,
                folgt langsam.  Nur langsam – geht schon, geht schon – halt dich nur an d'
              Rosl. – Schau, selb tun dir dann   alles meine Kinder. – Na siehst, so
              sein wir da! – Ja, ja, so ein Schwagern habn, dös is schon die neunte Seligkeit! No,
              sitz nur nieder! No, niedersetzen – is eh recht! So! – Und nachhert, daß ich sag, ja, daß ich sag, der Bader meint, wann dich 's
              Ausgehn gfreun möcht, kunntst es schon wagn! Der Bader ... der Bader, dös is a Esel, kunnt ebensogut sagn, wann mich 's Tanzen und
              Springen gfreut, söllt ich mich net abhalten lassen. No, no, wer weiß, wann's die Bußhaftigkeit verlanget, wie beispielsmäßig der König
              David zu Gottes Ehr tanzt hat – brachst es leicht a zwegn. Und wann dir recht war –
              schaden tat's net, meinet der Bader – na – ja – so kunnt mer morgn schon nach der
              Kreisstadt fahrn – hm – hm – beispielmäßig, weil d' selber gmeint hast, es möcht dir
              recht sein – wegn der Ordnung – no – beispielmäßig nur. Hast du's aber eilig! I? Ah na – nöt dran denken – aber weil du selbn schon – beispielmäßig – Is schon gut. No weißt, ich mein halt nur, dö arme Seel da unt könnt's völlig net derpassen und tat
              ihr schon 's erste Ruckerl wohl, was af unser eindringlich Fürbitten gschahet.
              Beispielmäßig halt's der Teuxel an oaner langen Ketten, wie a Bub ein Maikäfer an ein
              Bindfaden; wie mir aber anhebn, muß er s' scho a Bröserl auffilassen, nöt höher leicht
              wie die Laubn da, aber doch, und wie mir nöt nachlassen, is s' mitm zweiten Schub scho
              durt aufm Nußbaum und so höher und allerweil höher, und wann du dich dann noch
              einsetzt mit dein guten Werk und wirfst dein Gut ins Meer, dann reißt die Ketten
              mitten wurz voneinander, und – heidi! – fliegt dö Seel auffi in Himmel, hast es net
              gsehn! – holt s' kein Teuxel mehr ein! Hehe – ja – ja – Hehe – war eh recht. Und dein Gwissenswurm, was deßtwegen in deiner Brust war, findt nix mehr z' nagn und
              z' beißen und verstirbt dir elendig – aber schon elendig – der Sakra! Und allzwei
              seids derlöst. War scho recht, war eh recht! No, magst dich drauf verlassen – hm, ja! –  Blickt angelegentlich gegen den
                Himmel, spricht aber so wie nebenher fort zu Grillhofer.  Glaub mir, wann ich
              dir was sag: der Wurm fliegt in Himmel, und die Magdalen verstirbt dir elendig ... Ah na – no 's selb war ja verkehrt! Was? – Ah ja – ahan – hon ich's gfahlt gebn? No, wie! Nach was hast denn ausguckt? Ob moring – ob moring wohl a schön Wetter sein möcht, beispielmäßig, daß mir a weng
              furtfahrn kunnten. No, da hastn ja, 'n Grillhofer! Siehst, der mitm Polster aufm Rucken. O du Lalli, »der mitm Polster aufm Rucken«, sagt er, wie wann der angwachsen war! Was
              gibt 's denn? Dös Dirndl will z' dir af Bsuch. So, so, na, kimm nur naheter – wer bist denn – woher kimmst denn – was willst mer
              denn, han? U mein Jegerl, dös dermerk ich mir ja gar net der Reih nach, dein Fragn nach bist
              lang nöt so alt, als d' ausschaust; aber, Bauer, dös muß ja schön langsam gehn und
              Tipferl ... für Tipferl! So, so, han, und nach jedem Tipferl schadet a gut Tröpferl a net? Na, Wastl, schau
              halt nach der   Rosl, sö soll dir a Flaschen Süßen gebn, und a weng
              Schleckwerk findt sich wohl a noch in der Speis. No, sitz nieder, Dirndl! Mit Verlaub! Werdn mer halt schön langsam Tipferl für Tipferl fürgehn. So sag amal, wer d'
              bist? D' Horlacher – Lies hoaßen s' mich. Horlacher? Schau! Und woher kimmst denn? Von Ellersbrunn. Von Ellersbrunn. No, is schon richtig, no bsinn ich mich schon. I hon a alte
              Horlacherin aus Ellersbrunn kennt. Dös is mei Mahm. Ja, ja, a kloans dicks Weiberl, i weiß schon. Is a paarmal in mein Haus kämma, wie
              noch mein Alte – Gott hab s' selig – bein Leben war. Sider der Zeit hon ich s' neamer
              gsehn. Mir sein a mit dir in Verwändtschaft. So? Dös is 's erste Mal, daß i davon hör! Wie denn wohl? Aus ihrer Mutter ihrer ersten Eh hat dein Weib ein Halbbrudern ghabt, und dem sein
              Gschwistertkinderssohn hat meiner Mahm ihr Geschwistertkinderstochter gheirat. So? So? – Mein Weib ihr halbeter Bruder ... na, wie war dös nachert gwesen? Dein Weib ihrn Halbbruder sein Gschwistertkinderssohn hat meiner Mahm ihr
              Geschwistertkinderstochter gheirat. Da tut einm der Kopf weh dabei! I hab mern net drüber zbrochen, ich hon dös Gsetzel einglernt wie a Starl, wie die
              Schulkinder 'n Katechisimus! Bist doch aufrichtig. Na, wohl, und schon wie! Bleib nur da, Wastl, mußt 'n Hausvatern machen, mußt einschenken und nachfülln! Ich
              glang net so weit, und soll ich was haltn, zittern mer d' Händ, verschüttet leicht
              was, war schad drum! Auf dein Wohlsein! Kriegt der a was? No, wohl, wohl! – Fangst scho wieder an? Na, na – wann ma net vergunnt is ... wann ma net vergunnt is ... Einschenk, sag ich! Du Sakra, du! Na, verkostn nur. Verkost. Freilich mehr für d' Weibsleut, aber a guter Tropfen! Jo, hehe, möcht mer do selber gleich, wann dös a Trunk für d' Weiberleut is, a Weib
              werdn. Bist eh schon oans und a alts dazu. Wastl! Hob a oans für dich mitbracht! Weißt, ich trink net! No, weil schon dasteht   laß's halt! – Wolln mer
              wieder von was Gscheiten reden! Dirndl, a Antwort bist no schuldig. Was d' da
              willst?! Bissel erbschleichen sollt ich! Sollst? Teufel hnein, wer kann dich denn dazu verhalten? Neamand! Meiner Mahm war dös af einmal eingefalln, und ich taug a scho gar net dazu.
              Allweil um oans herumscherwenzeln wie a Hund, derweil mer ihm d' Schüssel blast! – und
              passen und warten afs Versterbn, ah, na, wurd mer ganz entrisch dabei, leb ich doch
              selber so viel gern!  Steht auf.  Na, Bauer, meiner Seel, möcht dich
              unser Herrgott no hundert Jahr leben lassen, ich neid dir kein Tag, nöt ein oanzigen
              neid ich dir! Bist a herzguts Dirndl! Ich wär eh net her, aber um 's Hoambleibn war mer grad a net z' tun, außi wollt ich
              gern; – doch a so herumvagiern und dann lugn: ich war da gwest, dös wollt ich wieder
              nöt! No tust mer halt den Gfalln und sagst, es wär da nix z' holn, und jagst mich
              wieder hoam. Hehe – kimmt dir wohl net unglegn, wann i mir mitn Hoamjagn a weng Zeit laß, han?
              Möcht aber doch wissen, wie dein Mahm af dö Gedanken kämma is! Ah, dö Mahm hat's recht ernsthaftig gmeint!  Kopiert mit Laune die wohlwollende
                Redeweise einer alten resoluten Frauensperson.  »Liesel«, hat s' gsagt –
              »schau, Liesel, du bist a einsam, verwaists Dirndl, mußt dich umtun, mußt dazuschaun!
              Verwändt bist amal mitm alten Grillhofer, dös können mer schriftlich aufweisen. Geh
              hin, schau eahm nach, soll ihm schlecht gehn, leicht gar macht er's neamer lang –
              verzeihst schon, Bauer – tu dich a weng einschmeicheln, er hat sunst dö lustigen Leut
              nöt ungern mögn ...« Möcht s' wohl a hitzt no ... Wonn net ... Wann d' mer noch amal 'n Bauern stupfst, kriegst a ein Deuter! »Und no geh zu«, hat s' gsagt, »daß dir neamd fürkimmt, mach dein Sach gscheit,
              leicht kost's no a Wartl, und dös Sein is dein!« – No was, Bauer, mei Mahm kennt sich
              aus, hättst wohl ein schweren Stand, tat ich nach ihrn Reden, aber so bin ich doch a
              bissel z' viel aufrichtig zum Erbschleichen. Dafür bin i a no da. Zum Erbschleichen?! Was? – Ah na – na, dös net, mußt mi recht verstehn, Dirndl, i mein dafür, daß der
              Schwoger nöt sein Sach zwegn ein Wartl weggibt. Wo du schon so viel Warteln drum gredt hast! So? Der Schwager bist du? Schau, von dir hat mei Mahm a gredt; sagt s': »Nimm's net
              z' leicht, soll neuzeit a Duckmauser bei ihm aus und einrennen.« Muß a recht a zwiders Weibsleut sein, dein Mahm – a recht a zwiders Weibsleut. Kunnt's net sagn! Weiß zwar net, was ihr eingfalln is, daß s' mich hergschickt hat,
              leicht hat sie sich gar denkt, es war net 'n Bauern sein Schaden, wann ich dich beim
              Furtgehn a mitnahm. Hehe, hitzt habn s' 'n all zwei in der Arbeit! No, lachst du a no dazu! Na, weinen wird er, müßt ja a Kuh lachen, wann s' dich hitzt anschaut! Beispielmäßig lacht a Kuh gar net – Na, aber a Ochs wird gleich flehnen. Dich hobn s' orndli. Lachst a wieder amal, Bauer? Lustig warn mer schon lang net. Ja, lustig – schauts mich an – so alt und ... I kenn ein ältern. Habn mer ein Bauern in Ellersbrunn,   der hat seine
              achtzig aufm Buckel, und am Kirtag schreit er no um sein Musi und singt: No will ich amal lustig sein, Bin glei a alter Mon, Doch will ich so, no Sikra hnein, Wem gang denn dös was an! Jesses, Jesses, Bauer, geh, tu mir Bscheid! Du hast ja koan Glasl! Mir trinken aus oan! Uh, mein Jegerl, ja, Liesel, mir trinken aus oan! Schau 'n Wastl – du Hoamlicher –, is dös die Rechte amal? Hehe! A wohl – dö war's schon! Warum soll i nöt lustig sein? Gott is a guter Mon, Mir gfallt es Lehn, mir schmeckt der Wein, Und neamad geht's was an! No, brumm a mit, alts Eisen! Hon i doch all dö Lebtag mein Koan Schlechtigkeit net ton, Und will i amal lustig sein, Wem gang denn dös was an?! Do singst nöt mit, Schwager! Möcht wissen, wie d' da mitsingst, ohne daß dir der
              Stimmstock umfallt! Sing mit, wann d'   kannst! Hast all dein Lebtag koan
              Schlechtigkeit nöt tan? Hast nöt? Han? I sing eh net mit! Und laß der sagen: So is die Weis net, wie mer d' armen Seeln derlöst, und so
              verstirbt a der Wurm net! Wann d' 'n a jetzt mit Wein einschlaferst, moanst, er wird
              neamer munter? Oh, er wird schon. Ja, was is's denn? Was hast denn auf einmal, Bauer? Laß's gut sein, laß's gut sein, Dirndl! Ich dank dir schön, hast es recht gut gmeint,
              aber ich und du sein a gar z' ungleich Gspann, tauget mir schon, kunnt ich no Schritt
              halten mit dir, aber so bin halt ich der Stützige. Jo, jo, d' Lustbarkeit findt da in
              meinm Einwendigen ein gar strengen Herrn, der s' austreibt! Es leidt sich amal koan
              Fröhlichkeit auf mein Hof, no, wirst selber kaum verbleibn wolln, und ich darf dich a
              net verhaltn, 's wird völlig Ernst mitm Furtschicken – na, na, daß d' mer net ganz
              harb bist, soll der Wastl, wann Feierabend is, a Stuck Weg mit dir gehn. No sollt ich fort, und is dir 's Lustigsein doch so gut angstanden; geh ich, fangst
              mer wieder zun Duckmausern an. Mein lieb Dirndl, anders schickt's a sich neamer für mich. Möcht doch wissen, warum? Jo siehst, Dirndl, du bist für Leut, was nöt schwer tragn unterm Brustfleck, für
              solchene aber –  Auf Dusterer.  – is er der rechte. Vor ein halbn Jahrl
              hob ich mein Deuter kriegt. Sunst allwal gsund, streift mich af amal der Schlag.
              Elendig bin ich daglegn, hon aber no net gwußt, wo dös hnaus soll; aber der hat sich
              gleich auskennt, is gleich zu mir ins Haus grennt und hat gsagt: »Schwoger«,   hat er gsagt, »du hast a Sünd af dir, was d' nie noch recht bereut hast,
              hast's alleweil af d' leichte Achsel gnummen, und unter der Zeit is der Wurm in dir
              foast wordn, so foast, daß dr hitzt, wo er sich aufdammt hat, bald Seel und Leib
              vonandgangen wärn! No schau halt hitzt dazu. Besser spot wie gar nöt!« No, recht hot
              er ghabt, recht hot er ghabt! War wohl schon a verschlafene Gschicht, aber recht hot
              er doch ghabt, wie er mir's vorgstellt hat! Jo, Jo! Hättst es net aufwecken lassen, dö verschlafene Gschicht. Wär gscheiter. Soll hitzt
              der Floh, den dir der ins Ohr gsetzt hat, 'n Wurm fressen? Mußt nöt gspassen mit sölchene Sachen, mein lieb Derndl! Du weißt halt no von wenig.
              Aber ich will dich net ohne Einsehn lassen; sündig, wie ich war, und reuig, wie ich
              bin, sollst mich kennenlernen; ich will der dö Gschicht am Weg mitgebn, so
              Versündigungssachen sein allmal lehrreich für dö Weibsleut! Mag wohl schon a
              fünfundzwanzig Jahrl her sein, hat damal mei Weib noch glebt, da is a Dirn zu mir in
              Dienst kämma, war a klein mollets Ding, bißl hoffartig, hat sich mit koan Bubn nöt
              abgebn, nur af mi hat s' freundlich gschaut; daß ich sag, mei Weib hot koan oanzigs
              Kind af d' Welt bracht, allweil is's krank gwest, und um dö Zeit is's gar elendig
              dahinglegn, ich aber war allzeit a kerngsunder Mon, und so schickt sich's halt amal,
              ich triff die Dirn allein, und so is's halt kämma, wie's oft kimmt und zugeht af derer
              Welt. Bin mir nöt ganz klar, dö Dirn war nie so recht offen, war dös Wahrheit oder hat
              s' nur dö schwere Arbeit loswerdn wolln, sie hat a so tan, als war s' af dö
              Versündigung neamer recht richtig mit ihr. Aber lang, vor sich's hätt weisen können,
              is mein Weib ihr Vertraulichkeit zu mir aufgfallen, dö hat s' zu sich rufen lassen,
              hat s' beicht oder net, weiß net, aber sie hat af amal fortbegehrt, und ich hab s' a
              net ungern fortlassen. Was d' da verzählst, Bauer, dös is freilich wohl nöt recht, kann aber doch nöt allein
              af dein Rechnung kämma, sein ja doch zwei dabei gwest. Wohl, wohl, zu solchene Dummheiten sein für gewöhnlich zwei vonnöten. Aber ich hätt
              solln 'n Gscheitern machen. Wie s' amal furt war, war s' wie vom Erdboden wegblasen,
              weit und breit da hrum hat s' neamand mit kein Augn mehr gsehn. Was wohl mit ihr
              gschehn is? Hitzt liegt's mer halt schwer auf, weil ich s' aufn Sündenweg gbracht hab,
              wie weit s' wohl drauf fortgrennt sein mag, immer naheter und naheter der Höll zuhi!
              Und hitzt leicht gar net weit davon einloschiert! Jo, jo! Und dös is dö ganze Gschicht? Zwegn dem tust so verzagt, zwegn dem willst Haus und
              Hof in fremde Händ gebn, nur damitst mehr freie Zeit und a Gsellschaft zur Bußübung
              kriegst?! Wohl – wohl. Na hörst, Bauer, meinst, wann mer amal dumm war, ma macht's besser, wann ma dann no
              dümmer is? Red nur du nix drein, Wastl, dös verstehst du net; sei froh, daß d' nix af dir hast,
              und schau dazu, daß d' a nix hnaufkriegst, wo d' dös möchst verstehn lernen! Is a rechte Lehr – is a wahre Christenlehr, Wastl; nimm dir's z' Herzen!
              Beispielmäßig möcht einem s' Leben anlachen wie a schöner Obstgarten, aber zulangen is
              net verlaubt, dös verwihrt einm der liebe Gott. Geh zu, Schwarzer, mußt unsern Herrgottn nöt zum Vogelschrecker machen! Hat er doch
              selber die Kirschen so rotbacket und d' Weinbeer so glanzend gmacht, no, und übernimmt
              sich eins, is dös sein eigene Sach, wie er wieder mit sein Magn auf gleich kimmt, und
              beispielmäßig gibt's koan bessere Lehr als so ein überessenen Spatzen, was marod aufm
              Astel sitzt und 'n andern zuschreit: Zviel is ungsund! Mein liebe Dirn, beispielmäßig kennst du dich lang no net aus, is a gar koan Red vom
              lieben Gott, der einm alls Gute vergunna möcht, sundern vom höllischen Erbfeind, was
              einm zum Übermaß verlockt, wo 'n einm   drauf net gut wird und ma nachhert
              in der Höll sein Kamillentee kriegt, was aber kein net schmeckt! Ja, ja, unter dö
              Kirschen liegent eben 'n Höllischen seine Fallstrick, und wo sich hitzt der Schwoger
              alser bußfertiger davon loslöst, hat er scho recht, wann er a a jedes Faderl von sich
              tut, wo do nochmal der Höllische amal anknüpfen kunnt. No, sehts es – sehts es. Dös is a Red. Der versteht sich halt drauf – ja dadrauf
              versteht er sich! No, is a a schöne Profession! Und hitzt laß mer dö unnötig Wartlerei sein. Mei lieb Dirndl, magst dr, vor d' gehst,
              noch a weng mein Hof anschaun! Tu's ohne Neidigkeit, is dir vielleicht zum Bessern und
              bleibt dr manche Versuchung derspart, wann nöt wird, wie deiner Mahm ihr Absehn war.
              Wann d' zu ihr hoamkimmst, magst ihr sagn, ich laß s' schön grüßen, und sag nur, wie's
              wahr is, du wärst wirklich schon z' spat kämma. Morgn, wann a schöner Tag is, fahr ich
              vielleicht schon nach der Kreisstadt und tu a jed Faderl von mir, wo no der Teuxel
              mich anfassen kunnt; ich tu's 'm Schwager verschreibn, der is scho mehr auf seiner
              Hut. Und no bhüt dich Gott, Dirn! Daß d' da warst, war mer doch a klein Aufheiterung,
              wann's a bei mir net recht verfangen will, und no vergelt dir's Gott! Und wonn amal
              alls in Ordnung is und ich bei meinm Schwogern in der Ausnahm bin, dann such mich
              hoam, vielleicht bin ich dann scho a weng lustiger wordn. Ja, ja, freilich, mein lieben Ausnehmer magst nachhert schon bsuchen. No, bhüt dich Gott, Bauer. Bhüt Gott und spater vergiß net auf mich und kumm fein. Oh, ich schau dir schon nach! Ich weiß net, mir gschieht so viel hart um dich – es is
              mir, als wär dir dös traurige Wesen naufzwungen und stund drum a net 'n lieben Gott
              noch 'n Menschen an, is mir, als sollt ich dir noch a ganz a Menge sagn, aber ich wußt
              wahrhaftig   selber net, wie ich's vorbringa sollt. Bhüt dich recht Gott!
                 Läuft ab. Schickst es richtig furt?  Grillhofer schupft die Achsel.  Bauer, mir
              is, als solltst es dahalten – dahalten. War wohl neamd lieber als dir! Bist a Feiner, du! Is a recht! Setz morgn den Duckmauser aufm Hof, so renn ich übermorgn schon nach
              Ellersbrunn, und müßt ich ins Taglohn! Möcht nachher so a Wirtschaft mit ansehn, so a
              Wirtschaft – heilig Kreuzdonnerwetter! Ob ich mir's net denkt hab, Grillhofer! Ich hab mer's aber denkt! Wie s' vermeinen,
              es gibt bei dir was z' holen, so kommen dir Leut ins Haus grennt, mit denen dein
              Lebtag nix hast z' tun habn wölln! No, sucht halt jeds af der Welt sein Vorteil. Kummen s', sein s' da, gibt's nix,
              gehen s' wieder! Beirrt mich net und kann dir wohl a gleich sein. Wann d' a so denkst, freilich wohl. – Dein Weib, mein Schwester, hat eh amal gsagt –
              wart a weng – wie war denn dös? Daß ich's net nur beispielmäßig, sundern Wartl für
              Wartl fürbring, wie's gwesen is! Ja, ja, fallt mer schon ein. Dein Weib hat eh a amal
              gsagt: Nikodemi, hat s' gsagt, aufn Mathis schau mir und weis mer 'n fein nachi in
              Himmel. Bringt dir wohl a ein Lohn, denn nach dem, wie der Mathis sich an mir
              versündigt hat – jo – wie er mir weh tan hat, war's net schön, wann er net das Seine
              bei unserer Famili lasset! Dös hätt mei Weib zu dir gsagt? Hat dich do nie gut leiden mögn. Schau, Dusterer, du
              bist ja hitzt eh am Ziel, was bringst denn solchene Sachen für? Kam ich dir af a Lug,
              möcht's dich reun. No, wirst doch net meinen – Schwoger – wirst doch net meinen? ... So hat mein Weib nie gredt. Aber, Schwoger, glaub mir ... – no, soll sie's nöt gsagt habn – du bist krank, ich
              will net streiten mit dir. Öha! Grüß Gott miteinander! Dusterer, dich such ich! Hat mer dein Alte gsagt, ich
              traf dich do, is mer recht, muß gleich wieder furt mit meine Roß – geht eahner wie mir
              – kinnen nöt lang stehn. Was gibt's? Vorerst liegt a klein Fassel Essig für dich in der Kreisstadt, möchst 'n bald abholn
              – ja – da hast vom Spediteur 'n Frachtbrief. Was hast 'n nöt glei mitbracht? Weil er no nöt zahlt is! Noch was? A Seitel Wacholder hon i mir verdient, mein ich. Dös war dös Fassel nöt wert. Ah, wer redt hitzt vom Essig. Hast a schlechts Angedenken! Vor ein halben Jahrl host
              mer's versprochen, wonn ich dir was auskundschaft. Was sagst? So, so, no, da kimm nur glei mit hoam. Kumm eh grad her! Wonn i so viel umanandrenn,   wird mer schwindli, no
              jo, bin nur 's Fahren gwohnt. Bleibn mer da – is jo nur der Grillhofer, dein
              Schwager! Sakra hnein: Mitkimmst, sog ich! Wos?! Sunst verspielst 'n Wacholder! So redst? – Wer – wer bist denn du? Bist leicht mei Herr, daß d' mit mir so
              hrumschreist? Han, schau dich an, notiger Ding! Möchst es jetzt gern ablaugnen? Wann
              d' mer a so kimmst, brauch ich 'n gar net, dein Wacholder, brauch 'n net! Ein andermal
              such der anderne aus zu sölchene Gschäften, mich net!  Zu Grillhofer. 
              Schau der 'n an – a Seitel Wacholder hat's golten, um d' Riesler – Magdalen is gangen,
              was vor fünfundzwanzig Jahr in dein Dienst war ... Was sagst, um d' Magdalen? Jo, wo s' verbliebn is, ob s' no lebt oder schon verstorbn is. Jo. Seit oan halben
              Jahr, zeit- und randweis hon ich nachgfragt. Und hitzt reut's ihm, hitzt reut ihm dös
              Seitel Branntwein ... No red, red, Lenhardt! No, verdient hab ich mer 'n! Kriegst 'n net! Brauch 'n net, hab ich gsagt, sollst dich schamen gegn ein Fuhrknecht! Bauer willst
              hoaßen? Nix bist! Laß 'n, Lenhardt, laß 'n! Was is mit der Magdalen? Auskundschaft hon ich s'! Sie lebt?! Jawohl! – Ah so, du bist's gwest, Grillhofer – ah ja, du, ich hon gmeint –  Auf
                Dusterer.  –, der schreit wieder gegn meiner. Um Gottes willn, Lenhardt, bsinn dich af d' Wahrheit, hast a recht gsehn? No, wohl recht gsehn und recht gfragt. Du wöllt s' hitzt ausgfunden habn, wo es Gericht sie die lang Zeit her scho
              sucht! Ausgschriebn war a Erbschaft, aber gmeldt hat sa sö net, weil ihr dös Gspiel z' viel
              verschuldt war. Und wo, wo hast es denn aufgfunden? A drei Stund von da, wann d' ins Gebirg einifahrst, an der Kahlen Lehnten hat s' ihr
              Wirtschaft. Ich muß hin – wird mich net umbringen, dös bissel Fahrn, wird mich nöt umbringen; mit
              meine eigenen Augen muß ich mich überzeugen, wie's mit ihr steht, in was für oan Elend
              als s' lebt!  Ist bis zur Haustür gegangen.  Rosl – he, Rosl, hörst!
                 Kommt, in der Westentasche nachsuchend, wieder vor.  Lenhardt, dank
              der schön, hast mer a rechte Wohltat derwiesen. Dank der schön, da hast. Is gern gschehn, Bauer –  Betrachtet den Betrag sehr befriedigt.  –, no,
              vergelt dir's Gott! Was willst, Bauer? Eil dich, Rosl, der Michl soll hurtig einspanna, er muß mich führen, er weiß sich
              aus, nach der Kahlen Lehnten fahrn mer. Aber, Bauer! Sei stad, Rosl, es muß sein, hätt sonst kein Ruh und kein Rast. 'm Wastl sag, tät mer
              leid, aber er konn sei Derndl hitzt neamer begleiten, muß hoam bleiben, weil ma net
              wissen kann, was leicht no wird oder gschiecht. Und hitzt tu dich um, richt mer mein
              Rock und mein Hut, und 'n Schofpelz kennst mer a afn Wagen werfen, für dö Nacht
              etwa. Aber ... Geh zu und tu, wie ich sag! I trag 'n schon! Laß los! Aber, Schwoger! Rühr mir an nix Meinigs mehr! Schwoger – laß reden ... Mir habn ausgredt! Allsdann, dö Magdalen lebt, lebt s' nöt? Erzlugner!! Is die Höll a
              drei Stund von da an der Kahlen Lehnten? Is dort die Höll? Erzlugner! Grillhofer!  Faßt ihn am Rockzipfel. Erzlugner!!  Stülpt ihm den Polster auf den Kopf, wird dadurch frei und
                verschwindet unter der Haustüre. Teufi, is der Grillhofer schichti wordn! No, mach der nix draus, kimm mit, zahl ich
              dir a Glasl!  Zeigt das erhaltene Geld.  Schau, wie der Wacholder
              blüht! Vergreifa kunnt ich mich an dir – völlig vergreifa! No, aber nachher gute Nacht! 'n Polster hast schon, und ich tat dich schon a orndlich
              zudecken. Der leidig Höllteufl hat dich herbracht. Nöt wahr is, dein Weib hat mich hergwiesen!  Ab. Sikra hnein, is eh so, mein Weib hättn hoam halten solln, den versoffenen Lump, hätt
              doch selbn herrennen können, hätt ihr d' Füß net kost! – No, gfreu dich, wonn ich
              hoamkimm! – Sand an allm Elend schuld, scho von Paradeis her, dö Weibsleut! – A holb
              Jahr plag i mich obi, dank 'n Himmel für jeden guten Einfall, den er mir schickt,
              womit ich den alten Sünder ins Gwissen reden konn! Und hitzt soll alls umasunst gwest
              sein, zwegn so oaner Dummheit! Aber no gib ich's net auf, ich muß a dabei sein, ich
              muß mit hin nach der Kahlen Lehnten, ob er mich mit habn will oder net – ich weiß
              schon – ich schleich mich in Hof, und wonn dö Rosl 'n Schofpelz aufm Wagn wirft, so
              kriech ich drunter. Was will er denn mocha, wann ich a so mitkimm? Was will er denn
              macha? Geht schon, geht schon, weil net anderscht is, kimm ich halt in Schofpelz hin.
                 Will durch die Haustüre schleichen, prallt aber zurück und schleicht um das
                Haus; Kulisse vorne rechts ab. No, gehst wirkli scho, Liesel? Freilich wohl, wo d' mich hitzt net begleiten därfst, möcht ich doch schon vor
              Einbruch der Nacht wieder in Ellersbrunn sein. Haha, dö Mahm wird Augen machen, wonn
              ich sag, mit der Erbschaft is nix, aber ein Schatz hon ich gfunden. Leicht jagt sie
              mich dann davon! No rennerst halt glei zu mir! Jo, aber, wo wirst du nachher sein, wann d' bei dein Bauern net verbleibn willst? Is a net zum Verbleibn, seit der seinm Schwogern sein Norr is! No schau, is doch gut,
              daß mir uns wieder zsammgfunden habn, ganz mutterseelenallanig fraget ich   ein Teufel darnach, was aus mir wurd, und rennet nur so ins Blaue hnein davon; aber
              da a für dich gilt, werd ich mich schon um oan rechten Platz umschaun. No, recht is's, nur a weng wart noch zu und mach's fein manierli, daß 'm Bauern net
              hart gschieht. Ös mögts ja doch selber einander leiden! A wohl – wohl ... Mir derbarmt der alte Mon. Möcht ihm gern helfen, laßt einm aber kein Zeit dazu. I
              traf's schon, meinst net? Is heunt doch lustig wordn, gelt? Oh, du brachst alls zwegn! Und no bhüt dich Gott, Wastl. Bhüt Gott, mein Dirn, ich denk dir gwiß an dich bei Tag und Nacht! No, bei Tag mag i dir's a versprechen, aber bei der Nacht, da schlaf ich. Du bist halt d' Horlacher-Lies, wie von ehnder, und so sollst a sein, weil nur hitzt
              mein bist! Mein ich doch, ich halt's gar net aus, so weit von dir z' sein, möcht all
              Stund wissen, was tust und treibst, ob d' mein a a bissel denkst, und möcht dich wohl
              tags z' tausendmal grüßen lassen, fand ich ein Boten, kunnt alls zwischen Himmel und
              Erd drum angehn, was sich drauf verstund! Mei Dirndl! Du kleins Bacherl, wunderklar, Rinnst so flink daher, Grüß mer schön mein lieben Schatz, Na, du weißt schon wer! Und da sagt 's Bacherl drauf: Ich bin net so schnell, Dorten halt mich 's Mühlrad auf, Kimm net von der Stell. Schneeweiß Täuberl überm Haus, Grüß mer du mein Schatz, Flieg in alle Weiten aus, Findst 'n schon am Platz! Schneeweiß Täuberl putzt sich fein, Sagt: I richt's net aus, Heut spricht ja mein Tauber ein, Und ich bleib schön z' Haus. Du kloan Herz in meiner Brust, Schlag voll Freudigkeit, Denn mein Schatz ist mein bewußt Hitzt und allezeit! Und wie gestern so a heut Denkt er an mich schon, Zwischen brave, treue Leut Braucht's koan Botenlohn. Du nur hast, der/dö Einzigi, In mein Herzen Platz, Denk an mich, i denk an di! Bhüt dich Gott, mein Schatz! Denk an mich, i denk an di! Bhüt dich Gott, mein Schatz! Oba, Voda, was wöllts denn hitzt schon dahoam? Zwegn we hättn mehr denn fruher Feierabnd gmocht? No, zwegn 'm Wetter do! Hehe, freilich, zwegn 'm Wetter! Kunnt ja do der Voda a weng ins Dörfl schaun, af a Glasl Wein! Wißts ja do, daß mer d' Muada koan Geld loßt. Habn do mir oans fürn Vodan! Ös seids doch gute Buama. No, do gehn ich schon, hehe, freili gehn i! Wonn mir aber
              leicht es Wetter derwischt? Beileib! Hehe, sogn mer do schon 'n Vodern a fufzigmal, von derer Seiten kimmt's jo nie übri,
              bleibt ja allmal entern Berg! Hebe, ös seids Hallodri, und alle fufzigmal hon ich's richti vergessa! No, und wo
              gangts denn ös hin? In Wold! In Wold? Wonn eng aber 's Wetter derwischt? Hehe – hebe – 's kimmt ja net! Hehe – richti – jo – Wonn's a kam, mir fanden schon oan Unterstand. A wohl – und was für oan. No, nachhert, wo denn? In der Köhlerhüttn. Ui, ui, ös Schlankeln, a wohl in der Köhlerhütten, no, no, ös seids mer Feine! Der
              Kohlnferdl is heunt mit oaner Fuhr nach der Stadt, und ös fandets seine zwoa Dirndeln
              allanig. Wohl – wohl – is eh a so. Ös Lotter, schau – schau. Ös treibts es nöt schlecht, ich war scho a achtavierzgi,
              wie ich enger Muada gheirat hab. Weil halt da Voda a Trauminöt war! So, a so! So meinst es! A Trauminöt war ich gwest? So? und dir fahlet Kuraschi nöt –
              gelt na, fahlet eng nöt, dö Kuraschi! Moants, ös kunnts zeitli dazuschaun, warts koane
              Trauminöt! Stund eng dö Ehrbarigkeit von engern Vodern nöt an, han, wöllts es besser
              habn? – Was? Na! Hoam bleibts hitzt! Hoam bleibts! Leni! Du bist a rechter Lapp, mußt allwal dein dumm Maul auftun, möcht der glei oans
              draufgebn! Ah, ös seids schon hoam?  Verschwindet wieder. No, is dir leichter, hitzt kannst wieder Strümpf stricken. Hehe, du aber a und der Voda a. Hehe. Da schauts dazu – mir bleibt koan Zeit, und dö Kloan verreißen so viel, daß ich froh
              sein muß, sie verrichten ihner Sach!  Ab. Heiligkreuzdunnerwetter, dös is a Unterhaltlichkeit. Aber ehrbar – halt ehrbar! Dös schon. Mir is nur, was sich dö Rosl wird denken. Du, Hiesl, dö halt dich eh nur zun Narren, unter der Wocha därfst ihr schön tan, und
              'n Sunntag geht s' mitm Jaga! D' Wocha hat sieben Täg! Kimmt fürn Sunntag viel zsamm zun Lacha! – Mir is nur um mei Kathrein! – Halt hitzt es Maul – ich muß zähln! Jo, Voda – sikra hnein –, 's Arbeitszeug därf net dort an der Scheun lehnen
              bleibn. Kunnts es Wetter derwischen! Du, ich sag der's!  Schiebt sein Strickzeug dem eifrig strickenden Bauer unter
                den einen Arm.  Halt no der Voda a kleins Wengl!  Eilt gegen den
                Hintergrund. Faß nöt alls af amal, greifst sunst in a Sensen. I hilf dir. Voda, a wengerl nur!
                 Schiebt ihm sein Strickzeug unter den andern Arm und rennt dem Natzl
                nach. Jetzt weiß ich nöt, ob's gfahlt is!  Kratzt sich mit der Nadel am Kinn. 
              Kunnt doch sein, muß mer halt nachschaun ... Mögts essen ... jo wo sein denn die Buama? 's Arbeitszeug tun s' in d' Scheun! 's Arbeitszeug lehnt ja no dort! Wos?! – Teufi, dö sein durchbrennt! No kannst es suchen! Ho, dö find ich mer scho aus!  Wendet sich, fortstrickend, zum Abgehen, es
                entfällt ihm ein Knäuel.  Eh, eh, halt dich, Sakra.  In der Bemühung,
                diesen aufzuheben, der zweite und dann der dritte.  Teufi hnein! – Öha – no,
              krieg eng schon!  Schleift sie ein Stück an langen Fäden hinter sich. 
              No, wanns nöt wöllts, hol eng allzsamm der Teufel, braucht er neama bloßfüaßet z'
              gehn!  Stößt das ganze Strickzeug mit dem Fuß in einen Winkel.  No,
              gfreuts eng, Buama, alle miteinander kriegn mer's, wann mer hoamkimmen. Wonn uns nur
              nöt es Wetter derwischt!  Den Abgegangenen nach. No, Schwoger, is doch recht, daß ich mit bin, gelt ja? Daß d' net mußt so allanig
              herumsteign! Hon's gleich gsehn, daß mer mitn Wagen net zukönnen. Dös is es oanzige
              Ghöft an der Lehnten. Jo, jo, kimmt mer aber an weng z' groß für, als daß sich's ließt von oan
              oanschichtigen Weib bewirtschäften. No, no, werdn mer ja sehn, wer darauf sitzt! Wer weiß, was dem versoffenen
              Unfriedstifter, dem Lenhardt, fürkämma is?! Am End is er noch a verlogener Spitzbua
              dazu und hat uns nur hergnarrt. Wer is draußt?  Tritt unter die Tür.  Seids ös es schon? Gutn Abend! Gutn Abend – was wöllts denn? Bist du die Riesler – Magdalen? Wer fragt dar nach? Ich frag, wer darnach z' fragen hat?! D' Poltner bin ich, die
              Bäurin an der Lehnten, hat neamand darnach z' fragen, was ich sunst bin oder war! War
              allweil a Ruh, hitzt af amal war es Fragens kein End! Vor paar Tägn erst hat a
              Fuhrknecht da hrumgfragt, daß's orndlich auffällig war, und hitzt kamen wieder oan.
              Was habts der Riesler – Magdalen nachzfragn? In mein ledigen Tagen is zwischen mir und
              oan Bauern a Dummheit gwest, is eh schon bald neamer wahr. Is er leicht verstorbn und
              seids ös vom Gricht und bringts mer a Erbteil?! Magdalen –  Donner, fernes Aufleuchten.  Kennst mich neamer? Neamd kenn ich! Bin ja der Grillhofer! Jesses – der Grillhofer!  Donner, kleine Pause. Bäuerin äußerst
                zungenfertig.  Was willst denn da? Bringt dich der Fürwitz her, nachschaun?
              Hon mer's eh gwunschen, ich möcht dir amal alls einesagn kinna! Hast wohl gmeint, es
              müßt mer so gehn wie mir's von dir aus hätt gehn können? Von dir aus hätt ich amal
              elendig im Armenleuthaus versterbn mögn, aber der Herrgott hat a  
              rechters Einsehn ghabt, und drei Jahr darnach, wie ich von dir weg bin, hon ich's
              besser troffa; der alte Poltner hat mich gheirat, und hitzt sitz ich als Bäuerin do am
              Hof, schau dir 'n an, ob er dem dein viel nachgibt. Hast denn glaubt, ich hätt mich um
              was anderscht mit dir abgebn, als weil ich vermeint hab, dein Bäuerin segnt bald es
              Zeitliche und ich kimm an ihrer Stell z' sitzen?! Nöt a so viel –  Schlägt ein
                Schnippchen.  –, sixt, war mer sunst an dir glegn! Schwager, zwegn der werd ich mich net zviel am Todbett abiängstigen! Dein Bäurin is aber net so bald versturbn, und wie s' mer hinter mein Trachten kämma
              is, hat s' all ihre Ersparnus drauf gwendt, daß s' mich loswordn is, denn mit leere
              Händ war ich net weg, a es Kind hat s' mer verpflegn müssen. 's Kind!? So war richtig oans auf d' Welt kämma?! Um Gottes wölln, Magdalen, sag mer
              nur oans: wo dös verbliebn is?! Kunnt der's net sagen, Grillhofer, wonn i a möcht! A Dirndl is gwest, is mer ja
              gleich nach der Geburt furtgnummen wordn!  Wieder barsch.  Such dir's
              hitzt! Damal hon ich für mich allanig gnug Sorg tragn müssen, und nachert im Ehstand
              sein nacheinander zwölf Kinder kämmen, und alle – als hätt mich der leidige Höllteufel
              frotzeln wölln – han af der Linken dein ausdrehten klein Finger mitbracht! Alle rennen
              s' no af der Welt herum, fünfe hon mer hitzt no auf der Schüssel; meinst, ich hätt
              noch Lust ghabt, mich ums dreizehnte außer der Eh umzschaun? Hältst nur oan Fingerzeig ...! Nix hon ich, und jetzt han mer ausgredt! Gsehn hast es, daß mer's geht, wie mer's
              gehn kann, ich mein, net schlecht, siehst, daß ich da af meinm Eignen bin, und no
              mach, daß d' weiterfindst samt dein Spießgselln, bevor   meine Leut kämmen
              – wanns net schleunig gnug seids, so mach ich eng Füß und laß dö Hund von der Ketten
              – Hitzt jagt s' uns gar aus! Ratet's a koan, er kam wieder! In meiner Ruhigkeit will ich verbleibn – wie mir hitzt
              is, is's mir recht – hon mir nie unnötig Gedanken gmacht – brauch koane alten Gsichter
              z' sehn – brauch dös net! Gehn mer, gehn mer furt! Mir is so schlecht da hrum –  Deutet auf das
                Herz.  –, so viel schlecht! Ein Stein war mir hrunter, aber a schwererer
              druckt hitzt drauf!  Ab. Glei kimm ich nach, Schwager! – Schau hitzt her, no wär gar a Kind da! Hätt ich dös
              nur fruher gwiß gwüßt! Aber mein Schwester – Gott tröst s'! –, dö dumme Gredl, hat mi
              ja nie in ihr Haus zulassen; weil s' krank war und keine Kinder ghabt hat, hat s' ihm
              allweil durch d' Finger gschaut und alles vertuscht! Ob der Bankert no lebt oder schon
              verstorbn is? No, dasselb wird die Bäurin do wissen – ich muß's a wissen – hat zwar 'n
              Teufel im Leib, dö Bäurin – aber ich muß's wissen!  Geht in das Haus
              ab. No sein mer wieder da! No hat der Voda sein Willn. Jo, no – oba wird glei d' Muada ihrn habn!  Schaut gegen den Himmel. 
              Schau, hat uns doch net derwischt, dös Wetter! Dös freili net – oba leicht hitzt a anders! Wissen mußt der's – han – wissen mußt der's! Auweh! Ui! D' Muada rafft mit oan! Ho – faßts an, Buama, hauts zu! Aushalten a weng, Mona!  Reißt den Frachtbrief aus der Tasche.  Sehts
              dös rote Papier do? Jo. Kinnts lesen? Na. Gott sei Dank! – Schauts dös Petschaftsiegel drauf an. Alles in Ordnung! Dös is a
              Dispens vom Konsisturi; Mona, ich derf net ghaut wern! So, war lang scho alls fertig zun Niederlegn! Wollt nur, ich wußt 'n Bauern scho in
              sein Bett. Wo er nur verbleibt? Zehni is's, no rührt sich nix. Es is frei schon zun
              Fürchten!  Stellt die Lampe auf den Tisch.  Jesses, in der Kuchel geht
              oans!  Mit erstickter Stimme.  Wer ist draußt? Ah, is leicht nur unser
              Saunigel.  Geht näher zur Türe, lauter.  Wer is draußt? A gut Gwissen! Ah, der Wastl is's! Wohl, Rosl! Aber mit dir is's net richtig, fürchtst dich in der Finstern.
                 Zeigt seine Pfeife.  A weng Feuer hon ich mer holn wolln, is aber koan
              Fünkerl mehr am Herd. Is a schon spat! Wo nur der Bauer verbleibt? Wer weiß, muß er heunt nöt wo anderscht übernachten! Kunnt ja noch gar net da sein!
              Rechne dir's selber aus, zwischen a drei und vieri is er furt, drei Stund sein hin bis
              zur Kahlen Lehnten, drei Stund zruck, braucht er sich gar net viel aufzhalten, muß's
              zehni vorbei werdn! Was er nur dort macht? Wann d' es net besser weißt wie ich, so ersparn mer einand 's Ausfragn. Horch! Es fahrt a Wagn! Richtig, hör 'n a. Aber der kimmt von der andern Seiten, von der Ellersbrunner! Schau, haha, bei dir kimmt hitzt alls von Ellersbrunn. No, ohne Frotzeln, horch doch nur, hitzt poltern s' über dö Brücken, und hitzt fahrn
              s' beim Kreuzwirt ins Tor und stelln ein. Hast a recht, aber hitzt is der still, und ma hört no oan Wagn, der kimmt von der
              andern Seiten und immer naheter! Hör 'n schon. – Hitzt wär er ganz nah – no? – Richtig fahrt er in Hof ein. No möcht
              's doch wohl der Bauer sein. Schau ich halt nach. No, Gott sei Dank, daß er nur da is! Is a Zeit – nach a zehni! Nur a Glück, daß er
              sein Schofpelz mit hat, geht zwar a wacherlwarmi Luft, aber halt do, im Fahrn! Muß schön dreinteufelt habn, der Michl, daß's schon wieder da seids. Hitzt derf ich
              nur gleich nachm Stall schaun! Je, dö armen Rösser! Gilt mer gleich! Hon kein Erbarmnus mehr mit dö Viecher, habn's do allmal besser af
              der Welt wie unsereins! Bist gscheit? Lebn do und kennen kein Vorschrift. – No, schau halt nachm Stall, Wastl. Gute Nacht, Bauer. Gute Nacht! – Kannst a gehn, Rosl! No, willst allanig ins Bett kraln? Wird mühselig gehn. Sollt ich schlafen, werd ich mich schon ins Bett finden. Gute Nacht! No, gute Nacht, Bauer!  Ab. Schwoger! Wer is's?  Blickt auf.  Du? Was willst du noch da? – Hab ja 'n Wagn vor
              dein Haus halten lassen, daß d' aussteign solltst. Hat nöt sein mögn, weil ich halt mit dir noch z' reden hätt! Weißt a neuche Lug?! Schwoger!? – Glaub mir, wann ich dir was sag! Beispielmäßig – Ich brauch nix Beispielmäßigs mehr, hob gnug an dem, was wirkli vorgeht und wo ma
              umsonst a Auslegung sucht. Schau, Grillhofer, es is mir vorgangen – na ja, weil du ja selber es Rechte angebn
              hast, daß mein Traum doch a Vorbedeutung hat. Hast ja selbn gmeint, im Rauchen und
              Feuer sieht mer schlecht, dö Riesler – Magdalen konn dös im Fegfeuer net gwest sein,
              aber – Grillhofer – dein Kind is's gwest, dös hon ich für sö gnumma, no ja, weil's ihr
              gleich schaut, weil ebn a der Magdalen ihr Kind is! Dummheiten! Grillhofer! Hör mich aus, glaub mir, wann ich dir was sag! I mein, es verbleibt bei
              unsern Abkämmen – es geht halt hitzt um dein Kind! Weil dir's taugt, steckst dös hitzt ins Fegfeuer. Na, na – weil die Sünden der Eltern an den Kindern gstraft werden, steckt's drein und
              wohl wegn der eignen Sündhaftigkeit a, meinst, so vater- und mutterlos war's
              rechtschaffen wordn?! Wer aber sagt dir denn, daß's versturbn sein muß?! Grillhofer, laß dir sagn, besser, es is versturbn, als es is lebig a so, daß d' der's
              überlegn müßt, ob du's anerkenna kinna kannst! Sixt, Dusterer, dös is! Lang net, mer wußt oans in der Höll, is mer so gstraft, als
              ma weiß oans af der Welt, dem ma beispringa möcht, dös vielleicht nach einm ruft in
              Nöten, Drangsal und einm zumöcht – und mer kann net – weiß koans vom andern, wo's
              is! Armer Schwoger! Halt 's Maul!  Ruhiger.  Geh hitzt! Hon kein Lust, mich no heunt mit dir
              hrumzdischpatiern. Na, laß mer's halt af a ander Mal! Gute Nacht, Schwager!  An der Türe. 
              Oan Frag hätt ich no? Was denn? Bleibt's dabei? Bei was? Beispielmäßig, fahrn mer morgn nach der Kreisstadt oder net? Heunt weiß ich nix, gar nix! Geh zu! Nur eins no! Soll mal was sein, hon ich's gern bald richtig! I weiß, mer kennt dich dafür, haltst af Ordnung! So oder so! Lang hrumschneiden konn i net leiden! Schau dein Einwendigs an! Brauchst
              ein Zuspruch, gut, so halt dein Wort, sunst bleib ich dir fern. Werdn ma ja sehn, ob ich 'n Zuspruch nötiger brauch als du mein Hof! Werdn mer sehn, gut is's! Nur kimm mer net z' spot, wann i eppa neamer für dich z'
              Haus bin.  Wendet sich.  War übel für uns allzwei, aber ich bin a so!
                 Tut einen Schritt nach rückwärts.  Grillhofer, ich geh hitzt – – gute
              Nacht? Gute Nacht! Hast mich grufen? Na. I hon gmeint, es reut dich! –  An der Türe.  Grillhofer, es steht
              geschrieben: Ich will nicht den Tod des Sünders! – I schau dr schon morgen nach! No, moch nur heunt no furt – allan will ich sein!  Sinkt in seine frühere
                Stellung zurück. Teufi, 's gute Auskämma hat ein End, und mit ihm selber steht's wohl schlecht – mit
              muß er mir morgn, sunst war alles verschütt. Furt schlepp i 'n, und wann's ihm glei
              ans Leben gang, 's andere wird scho der liebe Gott gebn! – Wie ich mir 'n betracht,
              auf d' Hinterfüß stellt er sich wohl net! Dazu no d' heutig Nacht koan Augn zu. I
              hon's schon gwunna.  Selbn hon ich a kein Schlof, ich schleich lieber bis
              fruh da um sein ... um mein Hof, um mein Hof.  Schlüpft zur Türe hinaus, die er
                leise hinter sich schließt. Viel tausend und tausend Meilen gehen rund um die Erd – – können viel hundert
              zwischen mir und mein Kind liegen – oder kann mer ganz nah sein, und ich weiß's net! –
              –  Steht langsam auf, mit gefalteten Händen.  O himmlischer Voda! Wann's
              neamer lebt – – so laß a mich net so allan herumkriechen af der Welt – und wann's in
              Unehr aufgwachsen is, so bitt ich dich – – laß mich's net derlebn! – Himmlischer Herr,
              ich überheb mich net, aber wann d' a End mit mir machen wolltst – – es war wohl 's
              Gscheiteste! – – Und wann's vielleicht hitzt in der nämlich Stund, wo ich zu dir bitt
              – aufschreit in Sünd und Nöten – so hör auf mi – verstopf dein Ohr – wann's sein
              Dasein reut und sein Vatern verflucht!! Luft!!! Er is no auf! –  Lauter.  Bauer! Jo. Schau doch auf! D' Horlacher – Lies is wieder da! So. Sie müßt heunt no zu dir, hat s' gsagt. Was will s' mer denn? Na, hör nur auf sie, ich weiß's ja net.  Geht ab, indem sie der Liesel, die an
                der Türe stehengeblieben war, vorzutreten winkt. Jo, wir habn schon a Kreuz miteinander ...  Da sie Grillhofer näher ins Auge
                faßt.  Um Gotteswilln, Bauer, was is der denn? Nix, nix, Dirndl, triffst mich grad, wie ich nach meiner neuchen Wohnung
              ausschau. Gfreut dich dein alte nimmer?  Sieht hinaus.  Wozu willst denn
              hinbaun? Siehst! Siehst! Durt, wo die Kreuzeln herschimmern. Am Freithof? Geh zu, was kümmert dich der Freithof? Dö er angeht, dö wissen nix
              davon, und dö davon wissen, dö geht er nix an! Schau lieber, wie heunt dö Stern
              funkeln und 's Mondschein leucht. Bin hitzt durchn Wald hergfahrn, im Gezweig habn dö
              Johanneskäferl ihr Gspiel triebn, und über der stillen Nacht is der ganze Himmel voll
              Lichter glegn. Und wann ma so hinaufschaut, wie's leucht und funkelt über der weiten
              Welt, da is ein, als ziehet's ein d' Seel aus der Brust und reichet dö weit über d'
              Erd in sternlichten Himmel hnein. O jo – wohl – wohl – wonn mer holt no a freie Seel hat! No geh, Bauer, tu net so verzagt, dö deine wird a no keiner am Strickl führn; laß dir
              hitzt von meiner Mahm verzähln, daß d' auf andere Gedanken kimmst! – Denk dir, dö Mahm
              leidt's net, daß d' dein Hof weggibst! Dein Mahm, dö alte Horlacherin, leidt's net? Dös is bsunders!  Steht
                auf. Gelt ja! Dö leidt's net! No möcht ich doch wissen ... Na siehst, wann d' es wissen möchst, mußt d' mich schon anhörn. – Geh, ich führ
              dich. A na – na – konn schon no selber gehn.  Geht, von Liesel geleitet, zum
                Sorgenstuhl, setzt sich.  No, so verzähl halt! Hätt net denkt, es
              verinteressieret mich noch was, aber dös is doch bsunders – – ja, ganz bsunders! Nöt wahr? Dös find ich a! Is a gscheits Weib sunst, die Mahm – mirk a nix, sie war af
              amal irr wurdn, aber da kenn ich mich a neamer mit ihr aus! – Also ich kimm z' Haus,
              sag ihr, du hättst mich ausgjagt, hoaßt s' mich a ungschickte Gretl; wie ich aber sag,
              du wölltst wohl morgn mitn Dusterer nach der Kreisstadt fahrn, ihm 'n Hof übergebn, da
              war's aus, no gleich hat der Müller einspannen müssen, gegen Geld und gute Wort,
              herfahren hab ich müssen, daß ich ja vor der Fruh da bin – umarmt und bußt hat mich
              die Mahm beim Wegfahrn, als wann a Abschied auf ewige Zeiten war! Und gar no ein Brief
              hat s' mir gschriebn. Dir? Jo, an dich! Ah so, no, so gib. Dös kimmt allweil verwunderiger! Und ich sollt machen, daß d 'n heunt no lest, und für dich solltst 'n vorerst lesen,
              hat s' gsagt.  Gib ihm den Brief. No, so lesn mer 'n halt.  Schiebt den Schirm der Lampe in die Höhe. »Lieber Grillhofer! Mit schweren Herzen schick ich Dir a Anvertrauts  
              zruck, doch steht Dir frei, wann D' den Brief glesen hast, ob Du's als das Deine
              anerkenna willst, sunst nimm ich's mit Freuden wieder an mich! Ich mein, ich brauch
              mich net z' schämen, wie ich Dir's zuschick. Dö Dirn, was heunt zun zweitenmal bei Dir
              einspricht, is im Deckerl in mein Haus bracht wordn, weil s' Dein Weib net hat aufn
              Hof vor Augen habn wolln, aber es war ihr Meinung, wann a rechtschaffen Gschöpf aus
              ihr wordn wär, sollt ich Dir's zuschicken. Lang hab ich mir dös verspart, aber ohne
              Schaden für sie könnt ich 's hitzt nimmer bei mir verhalten. Dö Dirn heißt nach ihrn
              Rufnamen Horlacher – Lies, weil s' von klein auf bei mir war, hat bis heunt für vater
              – und mutterlos golten und weiß's selber net anders; nachm Kirchbuch heißt s'
              Elisabeth Riesler und is, wie dö Magdalen ausgsagt hat, Dein Kind!! Es grüßt Dich und
              laßt Dir Dein freien Willn dö alte Horlacherin.«  Legt den Brief vor sich auf
                den Tisch und hält sich den Kopf mit beiden Händen.  Oh, du mein Gott, is mer
              denn recht? Steht's wohl a a so da? Was is dir? Was schreibt denn die Mahm?! Ich weiß net recht – ich muß's nomal lesen, kimm zu mir – kimm zu mir, mein Dirndl,
              und halt mer es Licht. »Mit schweren Herzen schick ich Dir a Anvertrauts zruck, doch steht Dir frei, wann D'
              den Brief glesen hast, ob Du's als das Deine anerkenna willst, sunst nimm ich's mit
              Freuden wieder an mich. I mein, ich brauch mich net z' schamen, wie ich Dir's
              zuschick. Dö Dirn, was heunt zun zweitenmal bei Dir einspricht, is im Deekerl in mein
              Haus bracht wordn, weil s' Dein Weib net hat aufn Hof vor Augen habn wolln, aber es
              war ihr Meinung, wann a rechtschaffen Gschöpf aus ihr wordn wär, sollt ich Dir's
              zuschicken ...« Vergelt dir's Gott,   Mirzl, in sein Himmel obn, vergelt
              dir's Gott. Vergelt er's a der Horlacherin und alln braven Weibsleuten, wie s' an uns
              tun! ... Aber ich kenn mi no net aus! »Dö Dirn hoaßt mit ihrn Rufnamen Horlacher – Lies, weil s' von klein auf bei mir war,
              hat bis heunt für vater – und mutterlos golten und weiß's selber net anders; nachm
              Kirchbuch heißt s' Elisabeth Riesler und is, wie die Magdalen ausgsagt hat, Dein Kind«
              – Dirndl, was zitterst denn a so?  Faßt ihre Hand, in der sie die Lampe trägt,
                und führt sie nach dem Tische. Jesses, is aber dö Mahm a falschs Ding gwest!  Sinkt vor Aufregung in die Knie
                auf den Schemel zu Grillhofers Füßen.  Also du, du hast mer s' Lebn gebn, no,
              vergelt dir's Gott, es gfallt mer recht gut af der Welt! Es reut mich a neamer – es reut mich a neamer.  Sucht mit der zitternden Hand
                herum und legt sie der Liesel auf den Kopf.  O du mein lieber Herrgott!
                 Weinerlich.  's Kind is im Vaterhaus! – Haha, weil nur 's Kind im
              Vaterhaus is! –  Preßt Liesel an sich. Horch – no wird's gar lustig – no derf's scho wieder lusti werdn. Und Zithern und Derndeln, Na, dö konn ich net lon ... Wer is 's denn? Der Wastl!  Umarmt Grillhofer und verbirgt ihr Gesicht an seiner
                Schulter.  Weißt es ja eh – Voda! Haha!  O schön grüne Welt, Laß sagn, wie d' mer gfallst, Solang Zithern klingen Und mei Derndl mich halst! Schau, da schau – wie er Buß tut – und wie dein Schatz treu is! No – no – is a bissel viel, drei Narren af einmal! Alsdann doch wieder gfoppt! Aber Wastl ...! 's is ja mein Kind! Jesses, der Bauer hat a Kind kriegt! No, is's halt a reich Bauerstochter – und ich kann mer 's Maul abwischen. Du bist a Trottel! Kannst ja net wissen, ob ich mir net lang scho ein solchen, wie du
              bist, zum Schwiegersuhn wünsch. Aber Bauer – Jesses und Joseph – dös is doch alles zviel – aber i nimm's schon! Und no weiß ich mir schon mei Ausnehmerei, und no fahrn mer morgn doch nach der
              Kreisstadt. Mir fahrn doch nach der Kreisstadt! Mir!!!  Deutet auf sich und Wastl und Liesel.  Aber net mir! Hast mer
              viel eingredt und viel vorglogn, damit ich mein, ich war der Schwärzeste, aber unser
              Herrgott kennt a ein gfarbten Schimmel, hat mich wieder fein sauber gstriegelt und hat
              mer dö ins Haus gschickt und gsagt: da hast zgleich dein Buß und dein Sorg und   dein Freudigkeit. Du aber, du trauriger Wurmdoktor, du bleibst mer aus
              mein Haus, deine Kinder magst mer schicken, was net für ihrn Vater können, daß mer an
              ihnen was tut. Aber für dich weiß ich a Lehr, is a wahre Christenlehr, Dusterer, nimm dir's z'
              Herzen!  Singt. Der Herrgott hat 's Lebn Zum Freudigsein gebn, Und was wir oft schlecht, Er macht's do no recht! Drum sorg für das Deine, Mach niemanden irr – Und misch dich net eini, Du kriegst nix dafür! Und misch dich net eini, Du kriegst nix dafür!