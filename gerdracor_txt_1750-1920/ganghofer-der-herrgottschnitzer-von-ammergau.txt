Dank' schön! Dank' schön! Laßt's es jetzt nur gut sein und jub'lt's net z' früh'! Es
              könnt' leicht sein, daß euch später reu'n thät'. A bah! Wär's denn schon dag'wes'n, daß a Bauer 'was in' Himm'l g'hob'n, was er später
              in d' Höll g'worf'n hat. Du hast halt all'weil a Schandmaul! Und das bringt er auch kaum mehr an, bis ihn net ein grab'n. Ja seid ihr auch da; hab' euch vor lauter Gregori gar net g'seh'n! Na, wie steht's
              denn mit mei'm Herrgott, Pauli? Der is schon fertig. I hab' ihn da! Nachher is recht! Wart' an Aug'nblik, i heb' nur mein Feiertagg'wand auf, dann bin i
              gleich wieder da!  Ab nach links. Hab' mir's heut' wieder 'denkt, wie i in Ettal g'wes'n bin und die Muttergottes so
              betracht' hab; a solche wenn halt mein Pauli mach'n könnt'! Laß dir nur Zeit! Unser Herrgott hat ja auch z'erst's Mandl g'macht, dann hat er erst
              d' Eva g'schnitz'lt. Du Schwatzer! So laß mi schwatzen, i hab' ja sonst auch nix z'thun. Mi bring'n meine Füß' nimmer
              nach Ettal. Aber in's Wirthshaus bring'n's di 'nein! Da geh'n's von selber. No wart' nur, nachher werd'n's di schon auch amal in d' Höll' 'neintrag'n. Ah na! der Teuf'l holt kein' mehr. Es is ihm d' Arbeit z'viel und von selber komm' i
              net. Hast nachher für mi auch 'bet' in Ettal, Mutterl? Für was geh' i denn wallfart'n, als daß du amal g'scheidt werd'n sollst. Bin denn i dumm? No – mit deiner dalket'n Lieb', das wird wohl net g'scheidt sein. So a Narretei, die
              kein' Heimat hat und kein Abseh'n! Wie oft hat dir d' Loni schon 'zeigt, daß dir nix
              will, und doch gehst all'weil wieder her und schmachst 's Mad'l an, wie a Kuh 's neue
              Stad'lthor. Schau, Mutterl, da verstehst du nix davon. Wenn i auch jetzt nix mehr davon versteh', so hab' i doch amal 'was davon verstand'n.
              Und das wird jetzt   noch g'rad so sein, als zu meiner Zeit. Da wird wohl
              der Teuf'l net auch sein' Fortschritt 'nein 'bracht hab'n. Ereifer' di net, Mutterl, i weiß ja doch, daß du's gut meinst mit mir; und dein Bet'n
              wird wohl auch für 'was gut g'wes'n sein. Das will i hoff'n! Brauchst aber net z'glaub'n, daß i g'rad für di allein 'bet' hab'.
              Wenn i schon amal nach Ettal geh', so hab' i gar viel am Herz'n! da bet' i für die
              Armen und Unglücklich'n – Vergelt dir's Gott! Was denn? Daß du an mi auch denkt hast! An di? Ja g'hörst denn du zu den Unglücklich'n? No, i werd' wohl dazu g'hör'n, wenn i die ganze Zeit dein dalket's G'schwatz anhör'n
              muß. O du Nixnutz, du heilloser! Du hast's notwendig, wo man di so wie so zu nix mehr
              brauch'n kann als zum Spahnschneid'n. Schimpf' net über mein G'schäft; denn dein Bua, der Herrgottschnitzer und i, wir
              hab'n 's gleiche Metier und der einzige Unterschied is nur der, daß er krumm in's Holz
              'nein schneid't und i g'rad. Aber Schait'n macht's alle zwei! Jetzt bist du die G'scheidtere; weil auch so a Schait'n bist. Was, i? Ja, du! Sixt, d' Schait'n sind akurat wie d' Mensch'n; die einen sind weich und
              klieb'n sich so leicht, daß blos a Druckerl brauchst, nachher hast es; die andern sind
              dir aber schon so hart, zäh und pechig, da kannst g'rad druck'n, was du magst und sie
              geh'n dir doch net von einander – dabei schneid'st di diemal noch in' Finger auch! Was du aber g'studiert daher red'st! Er hat ja selber so 'was von ei'm pechig'n Schait'l an ihm! Warum i? I mein' halt, weil du gar so zäh an der Loni hängst! Euch zwei könnt' man auch schwer
              auseinander bring'n. Bist ja ihr leibhaftiger Schatt'n. Wo 's Deand'l is, bist du
              auch! Meinst? No, und wenn's so wär', dann hätt' i ja noch 'was mit dir g'mein. Es ist
              wahr, i häng' am Mad'l, und 's Mad'l vielleicht auch a bisl an mir. Bei dir aber is
              das Hängets blos einseitig. Ja, leider! Sixt, Pauli, i verarg' dir's auch gar net, daß du so seufz'n thust und am End' gar
              eifersüchtig bist auf mi – is ja kein Wunder. Wenn das Deand'l anschaust, wie's ihr
              Köpferl so aufwirft und so lieblich d'rein schaut mit ihre Haselnußaug'n, da meinst
              g'rad, 's Hirn wird dir siedet – dabei hat's a seelengut's Herz und is lieb und
              freundlich mit jedem Menschen. Das Madel kommt mir g'rad vor wie d' Sonn', die scheint
              auch unverdroß'n auf a Ros'n wie auf a Brenneß'l. Na also, wo steckt mein Herrgott? Auf'm Schänkkast'n liegt er drob'n!  Steht auf, langt ein Paket herunter und
                wickelt es auf. Zu was brauchst jetzt du noch an Herrgott? Den Bürgermeister möcht' i kennen, der
              sich net selber für an Herrgott hält. Scham' di, solche Red'n z'führ'n! I hab' mi schon g'schamt g'nug in mei'm Leb'n. Jetzt is mir nimmer der Müh' wert. Schön hast dein' Sach' wieder g'macht! Bin z'fried'n! Und was is nachher d'
              Schuldigkeit? Das steht bei dir! Zahl' was du magst! Und wenn du nix hergibst, nachher is auch
              recht! Jetzt das gibt's net! Da setz' di nieder und laß dir a frische Maß einschänk'n; das
              Andere werd'n wir nachher schon krieg'n. He! Resl! Wo steckt denn das Deand'l
              wieder? Bin schon da, Wirt! Wo brennt's denn? Da möcht' man glaub'n, d' Stub'n wär' voller
              Leut'. Wo hast denn g'stekt? Der Loni hab' i koch'n helf'n. Wenn der Herr Fritz z' Haus kommt, wird er wohl
              spür'n, daß er an Mag'n hat. Dem Pauli schänk' a Maß ein! Das hätt' doch wohl net so pressirt. Es is noch Niemand verdurst' bei uns.
                 Geht ab. Sei net so g'schnappig und thu, was i dir sag'! Gelt der Maler, der Herr Fritz is schon wieder da? Is mir doch g'wes'n, als ob i ihn
              in Ettal g'seh'n hätt'. No freilich! Der is für 's Dorf die reinste Fruhjahrsschwalb'n. Kaum daß die erst'n
              Blatt'ln 'rausschau'n, fliegt er schon 'rein – und so seit a zwanzig Jahr! Is kennt ihn aber auch Alles und a Jedes hat ihn gern! Das macht, weil er mit den Bauern umgeh'n kann, als ob er selber einer wär'. Und red'n thut er dir g'rad wie unsereins. Gut'n Abend bei einander! Gut'n Abend! Grüß Gott, Herr Baumiller! Sind's fisch'n g'wes'n? Na, heut hab' i's amal probirt, ob i noch zeichnen kann. I war in Ettal. Sixt es, daß i recht g'seh'n hab'; das is a braverer Mann als du, der geht bet'n.
              Hab' ihn in der Kirch' drin' g'seh'n. Hätt' eher denkt im Wirtshaus! Was thät' denn i im Wirtshaus? Was halt ander' Leut' drin thun: eß'n, trink'n und recht g'scheidt red'n. Auf'm Mühlberg hab' i heut' a Platz'l g'fund'n, das mal' i heuer. Und demnächst,
              Pauli, mußt du mi am Sonnenberg führ'n. Das is der einzige Punkt in der Gegend, von wo
              i noch net 'runterg'schaut hab'. Recht gern! Mit Ihnen ging' i in d' Höll' auch, wann's sein müßt. Gruß' Gott, Herr Fritz! Hab' Ihnen auch gleich a Halbe mit'bracht, weil i Ihnen hab'
              kommen seh'n. Hast recht g'habt, Resl! Thu mir B'scheid. G'segn's Gott  Zu Pauli.  Da – du – hast dein Bier! Und wie steht's nachher mit dem Ess'n, Mad'l? I hab' an kanibalisch'n Hunger. A Bünd'l Moosschnepf'n wär' da; hat's der Jagdg'hilf' erst vor einer Stund'
              'bracht. Her damit! D'Loni macht's g'rad z'recht. Wenn's fertig sind, bring' i's gleich.  Rechts
                ab. Also, Pauli, wann steig'n wir 'nauf am Sonnenberg? Von mir aus gleich morg'n! Mein Herrgott hab' i fertig. Jetzt könnt's mi alle Stund'
              hab'n.  Ist an Baumillers Seite getreten und hat in dessen Skizzenbuch
                geblättert.  Wenn i nur auch so zeichnen könnt' wie Sie! 's Talent hast a; brauchst di nur fleißig z'üb'n. Das sag' i auch! Da schaut's nur g'rad den Herrgott an, den er mir wieder
              g'schnitz'lt hat. Das hast du g'macht! Es ist fast net zum glaub'n! Sag' amal, Bua, wo hast denn du das
              her? Er is ja a Ammergauer – und in Ammergau kommen die Buab'n schon als Herrgottschnitzer
              auf d' Welt. Sünd' und Schad' is, wenn du mir net folgst und mit mir net in d'Stadt gehst, um di
              ausz'bild'n! Schau' nur einer amal die Stellung der Muttergottes an. Wie schön die
              Arm' g'macht sind, so ungezwung'n – a wahr's Räts'l, wie du das anstellst. No mein, a Räts'l is das net! Habt's ja vorhin selber g'sagt, i soll mi fleißig üb'n.
              I hab' lang g'nug d'ran 'rumprobirt, bis i's so z'samm'bracht hab'. Du mußt doch a Vorbild g'habt hab'n! A Vordild! Du mein, i hab' mir halt d'Loni vorg'stellt, wie's so dasteht und mit den
              zwei Händ' den Millikübel am Kopf hebt. So, nach  dem  Modell arbeitest du? D'rum hast auch das feine G'sicht'l so
              'rausg'schnitt'n. Meiner Seel', das is ja d' Loni, wie's leibt und lebt. Du hast den Nagel am Kopf 'troffen.  Ruft gegen die Thüre.  Loni! Loni!
              Komm amal 'rein! Seid's so gut, macht's mir mein Deand'l auch noch rebellisch. D' Schnepf'n sind noch net fertig, Herr Fritz! Die pressir'n auch net! Aber da geh' amal her! Geh' nur her! Was wollt's denn? So geh' nur g'rad her und paß' auf!  Er stellt Loni in die Mitte des Zimmers,
                läßt sie die Arme erheben in der Art wie die Maria unter dem Kreuze und sieht mit
                lebhafter Verwunderung vom Schnitzwerk auf das Mädchen und vom Mädchen auf das
                Schnitzwerk. Aber – Bleibst gleich steh'n! Wie g'sagt, die ganz' Muttergottes, auf und nieder! Aber – wie kann man denn nur so an Vergleich anstell'n. Das is ja a Sünd'!
                 Läßt die Arme wieder sinken. Aber so bleib' doch! I mag net; das is mir z'dumm.  Will abgehen. No, so schau' amal selber!  Hält ihr das Crucifix entgegen. Wer hat denn das g'macht? Wie magst da noch frag'n? Is denn im gang'n Gebirg einer, der so 'was fertig brächt',
              wenn net der Pauli? Eigentlich hätt' i mir's denk'n können, daß sonst kei'm so 'was dumm's einfallt, als
              dem. No, no; 's wird ja wohl kein so groß' Unglück sein. I hab' mir halt 'denkt, wenn man
              a Arbeit thut, so soll man's net blos mit der Hand thun, sondern man soll auch im
              Kopf' an Begriff davon und im Herz'n a Lieb' dazu hab'n. Und weißt, was i mir denk', es könnt' dir 'was G'scheidter's in' Sinn kommen, als daß
              du all'weil mi hast – i brauch' mi net von dir ausschnitz'ln z'lass'n! Wann i g'wußt hätt', daß dir's net recht wär', oder di gar verschmach'n thät',
              nachher hätt' i's eh' net 'than. Wirt! Schieb' ihn in 'Of'n 'nein, ich mach' dir an
              andern! Was dir net einfallt. Der kommt da 'nauf in's Eck und kein anderer. Das will i auch hoff'n, denn der Christus da is a Meisterstück! A Meisterstück! Das is zum Lach'n! Ja, a Meisterstück, das mi auf's Neu' wieder anspornt, mit dem Pauli ausz'führ'n, was
              i längst im Sinn' trag'. Ausbild'n lass'n? Gelt? Ja. Schau', Loni, wenn du schon dein' Uebermuth auslass'n willst an mir, so thu's in
              Gott's Namen. Wann aber nur net noch amal a Zeit kommt, wo's di reut. Da müßtest schon du z'erst a anders Mannsbild werd'n, sonst erlebst es
              schwerlich! Müßt ihr jetzt all'weil wie Hund und Katz' aufeinander sein? I beiß' doch g'wiß net! Das muß wahr sein, denn zum Beiß'n g'hört vor allem a Schneid' – und das Wört'l steht
              in dei'm Katechismus net! Glaubst du, Loni, daß i mit eurem Disputat' was z'ess'n krieg? Habt's Recht, Herr Fritz! Soll i euch wieder in der Kuch'l anricht'n? Ja – am Katzentisch'l. Kommen's nur mit, nachher werd'n wir's gleich hab'n!  Ab. Also, Pauli, morg'n früh' holst mi ab! Nachher geht's auf'n Sonnenberg.
                 Ab. Is recht! Es is a Glück, wenn du wieder amal auf an Berg 'naufgehst, nachher kriegst doch
              wieder an andern Gedank'n. Der ewige Daunderlau'n führt doch zu nix. Hint und vorn'
              halt di 's Deand'l für an Narr'n und macht di vor alle Leut' spöttisch. Sie meint's net so! Jesses, jesses! Sie meint's net so! Da möcht' i mi doch gleich bucklig lach'n. Is dir
              das noch net g'nug? Willst noch mehr Schand' und Spott auf di bring'n? Wenn du jetzt
              g'scheidt bist, so gehst mit mir heim und laßt den Findling geh'n, von dem man net
              amal weiß, ob er an Vater oder a Mutter g'habt hat. Geh' nur aweil voraus, i hab' mit 'm Lehnl noch a Wört'l z'red'n. Ja, ja, halt' di nur an' Lehnl! Das is erst der wahre! Der streicht dir den Butter
              schön 'nauf auf's Brod – und ess'n thut er's nachher selber. B'hüt' di Gott, Wirt!
              Werd' fein net stolz jetzt als Bürgermeister,   daß du einen am End' gar
              nimmer kennst, wenn man 'rein kommt zu dir. Mußt hall net z'lang ausbleib'n, sonst könnt's leicht sein, daß mi der Hochmutsteuf'l
              packet! B'hüt di Gott! B'hüt' di Gott!  Geht ab und stößt unter der Thüre auf den
                Röthelbachbauer. Hab' i doch 'glaubt, da müßt's fidel zugeh'n, beim neuen Bürgermeister? Nur 'rein da und mach' du den Anfang. Kreuzfax'n! Da is ja so stad, als ob einer 'rausg'storb'n wär'! Resl, a Maß! Ja, Lehnl, bist auch da! Was treibst denn all'weil? Flieg'n fang' i, damit's kein' Bauern stech'n! Grüß' di Gott, Bachbauer! Auch so viel Loni! Wirst es jetzt hoch geben als Bürgermeisterstochter. Das is g'wiß. Sixt mir denn net an,  Stellt sich auf die Fußspitzen. 
              daß i schon um zwei Schuh höher word'n bin! Schau – der Pauli is auch da! Was hast denn, machst ja an Kopf, als ob dir der Bader
              Zähn' g'riss'n hätt'! Jetzt das ließ' i mir doch net g'fall'n. Du, Höflmaier, mit dir muß i heut' noch 'was in's Reine bring'n. Was du net sagst; machst mi ja ordentlich neugierig.  Die beiden setzen sich
                vorne rechts an einen Tisch zusammen. Hätt'st es net thun soll'n, daß den Pauli so abg'schnalzt hast. Ja aber sag' amal selber! Is das net a Mannsbild wie von lauter Semmelbrös'l. A
              and'rer hätt' sich halt g'wehrt und hätt' g'sagt, i kann d' Muttergottes schnitz'ln,
              wie i mag und di geht's nix an! Was hat   er aber 'rausdalkt?  In
                langweiligem Tone.  Ich mach' dir halt nachher a and're. Is das a Antwort für
              an Buab'n? Und dann braucht's es halt doch net, daß er g'rad mi zu so 'was
              hernimmt. No wart' nur, er thut dir schon noch amal 'was an. Z'nächst schnitz'lt er dem Teuf'l
              sein Großmutter, nachher nimmt er auch di als Muster. Jetzt das thut der Pauli doch net! Ja, wenn d' Loni mag, mir is recht. Sind war schon viele Hochzeiter dag'wes'n und bei
              kei'm hat's an'biß'n – Aber einer wie mein Muckl halt doch net. No, das werd'n wir gleich hör'n! Loni! Geh' amal her! I glaub' gar, der Bauer is auf B'schau da!  Er setzt sich zu Pauli an den Tisch
                und folgt aufmerksam dem Gespräche. Was soll's, Vater? B'scheid sollst geb'n, der Röthelbachbauer will di als Schwieger. Mi?  Lacht hell auf. Wenn's di gar so freut, dann freut's ja mi auch! Dann wird's auch weiter kein'
              Anstand hab'n und i frag' gleich – wann is d' Hochzeit? Hörst es, die geig'n auf der Ehsait'n! Ja, is das G'spaß oder Ernst! Mit so 'was macht man kein' G'spaß! Dann muß i wohl auch ernstlich werd'n! Also kurz und gut: euer Antrag is mir a große
              Ehr' und der Muckl ganz a richtiger Bursch, aber heirat'n – thu' i ihn net. Das war g'schwind bei 'nander! Ja, kurze Haar' sind gleich 'bürst'. Jetzt will i dir aber 'was sag'n, Deand'l. Es is net 's erstemal, daß du so kurz
              an'bund'n bist. Das  kann net all'weil so fortgeh'n. Ei'm Antrag, wie dem
              heutig'n, dem schlagt man net g'rad so die Thür' vor der Nas'n zu, sondern schaut sich
              ihn a bisl von der Näh' an. Denn weißt, wenn du die Sach' bei'm Licht betracht'st, so
              hat die G'schicht' halt doch an Hack'n. Du bist a Madl, daß a Jed's gern hat und du
              wirst weder von mir noch von meiner Alt'n selig jemals a Wört'l g'hört hab'n weg'n
              deiner Herkunft. Aber es gibt halt doch Leut', die's net verwind'n können, daß du a
              g'legt's Kind bist. D'rum sollst dir so 'was überleg'n und di net z' stark d'rauf
              steif'n, daß du dem Klosterwirt sein Herzkäferl bist – es könnt' sich leicht keiner
              mehr find'n, der sich d'rüber wegsetzt über den Namen »Find'lloni!« Ja, überleg' dir's wohl. I kann mei'm Muckl so viel mitgeb'n, daß sie mit zwei Händ'
              zugreif'n thät'n in jedem Bauernhof, wo er anklopft. Thu's net – thu's net, wenn du ihn net magst! Gut – Vater – wenn auch keiner mehr kommt, ledig g'storb'n is auch net verdorb'n!
              Zugreif'n und ja sag'n kann i blos, wenn sich amal da unter'm Brustfleck 'was rührt;
              denn so lang's da drin todt bleibt, is a Heirat kein Glück, sondern a G'schäft – und a
              Heirat, die nach dem alt'n Brauch g'macht wird, wo der Bauer zum Bauer sagt: gib mir
              dein Mad'l, i gib dir noch fünfzig Guld'n und a Kuh d'rauf – a solche Heirat   kann mach'n wer will – i net – und i thät's net, wenn i auch kein
              Find'lkind wär'. Ja – wenn du net magst – zwing'n thu' i di net! Das hab' i ja g'wußt, Vater, und d'rum wirst mir auch net bös sein! No, was is denn? Jetzt wär' i da bei'm Dasein! Braucht das so lang, bis man ja sagt?
              Derweil mach i zehn Heirat'n aus. 's geht doch net so g'schwind, als du meinst! Wär' net z'wider! Loni – »na« wenn g'sagt hast, nachher beiß' i mir gleich an Kopf
              'runter. Bin i net a Kerl, der den Teuf'l in der Luft beut'lt? Was hast an mir
              ausz'setz'n? Gar nix – aber heirat'n thu' i di net! Und warum net? Frag' nur dein' Vater, dem hab' i's g'sagt. I möcht's aber von dir selber hör'n. Wenn du meinst, es is besser, so kann i dir den G'fall'n schon thun. – I mag net!
              Verstehst? Das wird wohl Grund g'nug sein! Is net z' wenig, aber z' dumm is er mir doch! Wenn er dir net paßt, kann i nix dafür. Im Uebrig'n nix für ungut und schönen Dank
              für die Ehr', die du der Loni mit dei'm Antrag erwies'n hast. Dein G'wiss'n muß di ja
              schon z'fried'n stell'n, grad wie wenn du a gut's Werk 'than hätt'st. Im Augen blick
              hat mein Vater g'sagt, es müßt' a ganz b'sond'rer Bursch sein, der sich wegsetz'n
              könnt' über den saubern Namen »Find'lloni!« No, no, so war's net g'meint. Und dadurch, daß du jetzt g'sagt hast, »i mag net«, is
              die G'schicht' aus. War also das wirklich 's letzte Wört'l? Wenn du's net glaub'n willst, mußt halt in's Wasser geh'n, daß di Krebs'n
              fress'n. So 'was thut der Muckl net. Zum Krebsfutter bin i mir doch z'gut. I denk' halt: A richtiger Bua Bleibt niemals net hint' Denn a andere Mutter Hat auch a lieb's Kind! Hätt' net 'glaubt, daß du's so leicht nähmst. Soll i mi vielleicht abkränk'n, daß i mager würd' wie a Zwief'lröhrl – fallet mir
              ein! Siehst, Loni, i gib dir sogar den Rat, daß du jetzt erst recht wählerisch wirst.
              Brauchst net Sorg' z' hab'n, daß du ledig bleibst und als alte Jungfer in der Ewigkeit
              Wolk'n schieb'n mußt. Der da  Auf Pauli deutend.  bleibt dir all'weil
              g'wiß, den hast im Sack und brauchst ihn bloß 'rausz'lang'n. Oder hast mi am End' gar
              abg'wies'n, weil du di mit ihm schon versproch'n hast? Dein dumm's G'schwatz hat kein' Heimat. Daß zwisch'n uns nix is und nix wird, weißt
              du so gut als i, sonst wär'st net 'kommen und hätt'st um mi ang'halt'n. Wenn i amal
              ein' nimm, das muß einer sein, der a Schneid' hat; a richtig's Mannsbild und net
              einer, der blos so heißt, weil er a Hos'n anhat. Jeh – Pauli, das wenn du leid'st, nachher darfst gleich morg'n Keg'l aufsetz'n. Laß' mi aus'm Spiel; ich hab' dir kein' Anlaß net geb'n. Jetzt so 'was ließ' i mir halt doch net sag'n. I thät' ihr halt amal 's Wilde
              'runter, was sie sich so vom Pechlerlehnl ang'wöhnt hat. Du nixnutziger Loder, möcht'st net mi auch noch 'neinbring'n! Hätt' i vielleicht net Recht! Von wem lernt's denn all' die Schlauderwört'ln, als von
              dir? Zeit und G'leg'nheit hat's ja g'nug. Zwisch'n euch dauert d'Schul' g'rad von der
              Früh' bis auf d' Nacht und es wär' schon lang an der Zeit, daß sie der G'meind a
              Dankschreib'n schicket, weil's ihr 's ganze Jahr an Schullehrer verhalt. Jetzt schäm' di in d' Seel' 'nein, daß du ihm das Stück'l Brod vorwirfst, was ihm die
              G'meind' gibt. Thut dir der Pfennig jetzt schon weh, den du amal dazu zahl'n mußt als
              hausg'sess'ner Bauer? Dank's unserm   Herrgott, daß du von einer Mutter
              bist, die di gleich mitt'n 'neing'setzt hat in an reich'n Hof. Verdient hätt'st es
              net, nach ei'm solch'n Spott auf an Menschen, der sich sein ganz' Leb'n lang für
              Bauern z'samm'g'arbeit' und z'samm'g'schund'n hat. Muckl, die Red' kannst auswendig lernen! Hab' gar a schwer's G'merk. I dank' dir, daß di so 'neing'redt hast weg'n meiner. I hätt' ihm schon 'nausgeb'n
              können, aber i hör' auf ei'm Ohr nimmer recht. Hast di ja ganz heiser g'redt. Geh', bring' mir a Maß Bier, nachher darfst amal
              trink'n. Trink' du dein Bier selber und laß dir einschänk'n von der, die dazu da is. Resl!
              Einschänk'n!  Im Vorübergehen zu Pauli.  Du bist schon der allerschönst';
              es is merkwürdig, was a Mensch vertragt! Jetzt kommt der Recht'; der is uns noch ab'gang'n. Gelt, hast Zeitlang g'habt nach mir? Schenkst mir was! Bett'lst schon wieder? Von dem, was du mir g'schenkt hast, kann i mir noch net amal a Schuhschmier'n
              kauf'n. Was thät'st auch damit? Hast ja gar keine Schuh'! D'rum stünd's dir gut, wenn mir a Paar schenk'n thätst. Was willst denn eigentlich da? Botschaft soll i ausricht'n von der Zwerger Nandl. Du sollst morg'n am Sonntag d'Loni
              auf d'Weglalm lass'n, weil d'Kramerwab'n, die ihr versproch'n hat, über d'Hochzeit von
              ihrer Schwester ausz'helf'n, erst am Montag in der Früh' kommen kann. D' Nandl is wohl verrückt? Da bist g'stimmt; die is g'scheidter wie du! I kann doch d'Loni net weglass'n, wo am Montag Hochzeit is und 's ganze Haus voller
              Arbeit. Wenn du willst, Vater, können wir's schon mach'n. 's Meiste is schon herg'richt',
              heut' und morg'n bis Mittag is auch noch Zeit und am Montag Vormittags bin i wieder
              da. Thust ihr halt den G'fall'n. Ja, wenn du meinst, baß es geht, hab' i nix dageg'n. Da kenn' i ein', der morg'n Nachts auch auf der Weglalm is. Loni, hast nix für mi zum schnabulir'n. Geh' halt' amal mit in Kuch'l, nachher kriegst a Schmalznud'l. Eine nur? Kannst auch zwei hab'n, du Bett'lsack.  Ab. Aber drei recht fette!  Zu Muckl.  Sixt, die schenkt mir schon 'was. Die folgt halt dem Herrn Pfarrer, der sagt, geb'n is seliger als nehmen. Da hat er auch Recht. I gäb' dir auch lieber zwei Watsch'n, als daß i eine krieg'.
                 Läuft in die Küche. Jetzt hast aber Zeit g'habt! Jetzt hab' i all'weil g'meint, es sollt' heut' lustig hergeh'n bei'm neuen
              Bürgermeister. Bis jetzt rührt sich aber noch nix. A mein, kannst ja nimmer lustig sein! Heut' zu Tag' darfst di ja gar nimmer
              rühr'n. Ihr habt's notwendig, daß ihr euch beklagt. G'rad heut' zu Tag' kann man thun, was
              man mag und kein Mensch legt ei'm 'was in' Weg. Aber zu meiner Zeit, weil i noch jung
              war, da wenn du nur g'schnauft hast, bist schon eing'sperrt word'n. No – und g'rad die Alt'n sag'n, früher war a bessere Zeit. G'rauft und g'schlag'n is freilich net so viel word'n als jetzt. Der Kirta hat acht
              Tag' 'dauert und kein Hirnbatz'l hat's 'geb'n, viel weniger hat einer mit'm Schlagring
              zug'haut. Dafür hat aber 's Landg'richt sein' Nas'n bei jedem G'spaß g'habt. Amal – da
              hab'n wir an Kirta begrab'n; der eine hat an Pfarrer g'macht, der andre an Meßmer, und
              i – i hab' an Tot'n gemacht. Acht Tag' d'rauf sind wir schon am Landg'richt g'wes'n;
              da hab'n's ei'm Jed'n von den andern sechs Tag 'naufg'hängt und i – weil i der Tote
              g'wes'n bin, mi hab'n's vierzehn Tag' eing'sperrt. Muckl, jetzt solltest uns halt ein's aufspiel'n. Her mit der Klampfern. Deand'ln geht's 'rein und schaut's 'naus, 's is
              g'scheidter! Hab' schon 'glaubt, man wollt' heut' ohne uns tanz'n. Also leg' los, Muckl! A Bua, der schön sing'n Und Cithern kann schlag'n, Der braucht sich bei'm Deand'l Um a Busserl net z'plag'n. Brauch' kein Feuer im Of'n, Blos a Deand'l im Arm, So spar' i die Schait'n Und es wird mir doch warm. Wär der Kirchthurm a Maßkrug Und ganz voller Bier, Man trinket nur ein' Maß Und net drei oder vier. Steht d'Sonn' auch am Himm'l Und scheint's noch so schön, Weil's Abend muß werd'n Muß d'Sonn' untergeh'n. D'rum sorg' di net, Deand'l, Du sixt es ja ein, Es is schon so eing'richt' Und muß auch so sein! Und wie's mit der Sonn' is, So is mit der Lieb'; Kaum daß amal hell is, Gleich is wieder trüb. Gelt das, du arm's Deand'l, Das sixt halt net ein, Und doch is so eing'richt' Und muß auch so sein. Da kommt ja gar d'Loni schon und der Lehnl is auch dabei; das soll mi zwar net
              wundern, denn ohne Loni kein Lehnl und ohne Lehnl kein' Loni. Grüß' di Gott, Nandl! Grüß euch Gott mit einander! Wir hab'n dir schon lang zug'horcht auf dein' G'sang, weil du's fast so schön kannst,
              wie die Engerln im Himm'l. D'rum probir' i's ja all'weil, damit i amal dazustimm', wenn i 'neinkomm'? Du darfst net 'nein! Weg'n was nachher net? Bist alles z'verliebt – und die, wo so viel G'spusi treib'n, laßt der Peterl net
              'nein. Müßt' i fast lach'n, wenn's wahr wär'. 's Lach'n wird dir schon vergeh'n, 'bald er di amal kriegt, der mit'm
              Schürhack'l. Geh', schwatz' net so viel und setz' di nieder und schnauf' ordentlich aus. Der Weg
              da'rauf is kein Katz'nsprung für a alt's Leut. Nandl – Nandl, mir is 'was g'scheh'n! Was is denn schon wieder? Unser Gaisbock hat mi g'stoß'n – das Vieh! Hast ihn wieder 'tratzt, gelt? Na, blos an Renner hab' i ihm 'geb'n, nachher is er mir davon. I hab' ihn fang'n
              woll'n, hab' ihm zug'red't, 's hat mi aber nix g'nutzt. Auf amal, i hab' schon gar
              nimmer d'ran 'denkt, steh' i so drauß'n am   Kappell'nberg'l und schau' zum
              Holzergirgl 'nunter – krieg' i von hint' an Puff und purzl' dir über's Berg'l 'nunter
              wie a Kirtanud'l. Wie i in d'Höh' schau', steht das schwarze Vieh drob'n wie der
              Teuf'l und schaut mir nach und macht all'weil mehehehe. Der is halt g'scheidter wie du! Das is schon a Kunst auch, wenn man ein' von hint' erwischt. Aber wart' nur, jetzt
              hol' i mein Geiß'lsteck'n, nachher kriegt er Wix.  Ab in den
                Heuschuppen. Und i richt' mi jetzt schön z'samm', daß i weiter komm', weil du doch schon so gut
              warst und 'rauf bist. Ja, geh' nur, 's is Zeit, sonst kommst noch in d' Nacht 'nein. Brauchst nix mehr, als an Trank aufz'setz'n, nachher wird dein G'schäft bei'nander
              sein.  Ab in die Hütte. I will dir's schon recht mach'n!  Sie bindet sich eine grobe Schürze um und
                macht sich mit dem umherstehenden Geschirr zu schaffen. Kommst aus der Arbeit jetzt gar nimmer 'raus; bald du 'nunter kommst, geht's drunt'
              auch wieder an. Mein, 's wird mir doch d' Arbeit net z'viel werd'n, und gar da herob'n. Kann's denn a
              schöner's Platz'l geb'n, als d'Weglalm? 'Bald du jetzt da vorgehst, sixt g'rad 'nunter
              auf Graswang und da liegt's dir so friedlich und heilig da wie a Kripperl. Nur geht ihm 's Christkind'l ab, wenn du net daheim bist. Geh', du bist a verliebter Gisp'l. Man meint, was i dir schon 'than hätt', daß du gar
              so an mir hängst. Du lieber Gott! Warum hast du a Nagerl gern, i Ros'n oder d'Sonn'; thut dir auch nix
              b'sonders z'lieb und magst es doch; wenn du amal verheirat' bist, wird's ohnedas
              anders. Damit hat's noch gute Weg. Das kannst net sag'n; so 'was kommt über Nacht. Hätt'st erst gestern dein Glück
              mach'n können. Es ist net dein Ernst, was da sagst – obgleich der Muckl noch der einzige wär', von
              dem man noch red'n könnt'. Der einzige? I wüßt' sonst kein' – bei uns wenigstens net. No – und der Pauli? Das is a Geiß'lsteck'n, der gibt aus! Freu' di Gaisbock, jetzt kann's losgeh'n – Jeh,
              da schau', da kommt d' Traudl! Was willst denn du bei uns! Wir geb'n nix; i geh'
              selber bett'ln. Ja, das weiß Gott! Was soll denn amal aus dir werd'n? A Kapuziner, der bett'lt auch. Du Nixnutz, du! Was hat denn di da'rauf g'schneit? Mein – Enzian such'n bin i 'gang'n. Hast schon wieder all'n 'trunk'n? Du Loder, du; i sag' dir's gleich, wenn du meinst, du darfst a arm's alt's Weib
              hies'ln. So, jetzt hab' i's; b'hüt euch Gott und halt's mir gut Haus! Gehst zu der Schwester? Segnest ihr'n Hausstand mit ein? Nimm nur recht viel Seg'n mit. I hab' gestern ihr'n Kamatwag'n g'seh'n. Du, die hat
              dir a Wieg'n, da kannst gleich drei 'nein leg'n! So 'was sixt du halt gleich! I schon, i! Und a blauang'strich'ne Himm'lbettstatt hat's, da sind zwei rote
              flammende Herz'n d'raufg'mal'n, größer wie mein Kopf. Und das will viel sag'n. Also b'hüt' euch Gott! Wart', i geh' mit; könnt'st leicht ausrutsch'n. Also Enzian such'n bist 'gang'n. Ja, und in der Lehnhardikapell'n war i auch und hab' für mein' Buab'n 'bet'. Bei'm Lehnhardi? Das is der recht' Heilige für dein' Pauli! Sollst es ihm net gar so koch'n. I weiß bald nimmer, was i damit anfang'. Schau', daß er fort geht; es soll a Land geb'n, wo Lappen leb'n, da paßt er hin! Da wird's ihm aber z'kalt sein. Hast du ihn schon amal warm g'seh'n! Mein, er ist halt a stiller Bursch. Es is sein Vater auch net anders g'wes'n, aber 's
              nämliche gute Herz hat er, wie der Alt', is brav und ordentlich und plagt sich redlich
              um die paar Kreuzer, die er sich verdient. Daß er verliebt is, das wird wohl kein'
              Sünd' sein. Na, Sünd' is es keine, aber aufsteck'n kann er's, wann er mag. I kann kein Mannsbild
              net leid'n, das all'weil 'rumgeht wie a Henn', die an Zipf hat. Herrgott – i wann a
              Bua wär', der wildest' müßt' i sein im ganz'n Thal, rauf'n müßt'n sich d' Mad'ln um mi
              – und wo i so denk', soll mir der Pauli g'fall'n, der sich hinter an Weiberkitt'l
              steckt und meint, was er net fertig bringt, das soll sein' Mutter können. Da thust ihm unrecht. I bin schon von selber 'rauf, weil i g'hört hab', daß du auf
              der Weglalm bist – und da hab i mir 'denkt, i könnt' amal allein mit dir red'n. Aha, das ist der Enzian, den du suchst! Mein Pauli hat kein Wört'l zu mir g'schnauft. Gestern wie er heim'kommen is, hab' i
              schon g'schlaf'n und wie i heut' d'Aug'n aufg'macht hab', war er mit'm Herrn Fritz
              schon über alle Berg'. Gott sei Dank, da hab' i doch auch amal an Tag, wo er mir net auf die Füß'
              'rumtritt. Jetzt red' net so daher! Kannst ja der G'schicht' leicht a End' mach'n. Sag' halt
              amal g'radweg zu ihm: I will di net und mach' daß weiter kommst. Du bist ja sonst a
              gut's und a brav's Madl, aber an Fehler hast; den Mannsbildern verdrehst den Kopf und
              das is amal net recht. I hab's noch kei'm g'schafft, daß er weg'n meiner damisch wird. Aber daß du so
              red'st, begreif' i, denn wo wär's anders in der Welt, als daß die Alt'n für die Jung'n
              zwitschern. Oho – mußt net glaub'n, daß i dir mein' Pauli 'naufdisputir'n will; da thät' i mi
              schon schamen. Aber eins könnt' man verlang'n, daß man mit ei'm Buab'n, der's so gut
              meint, net sein Spiel treibt, denn wo's gar so gäh in d'Höh geht, möcht's leicht a
              Unglück geb'n. Nix für ungut, i red' halt, wie i's versteh' und wie i mein', daß es
              recht könnt' sein. So – jetzt weißt, wie i mein' und wie i denk' und jetzt b'hüt' di
              Gott!  Sie wendet sich zum Gehen. An dir is a Pfarrer verlor'n 'gang'n, du red'st ja wie a Evangelium.  Man hört
                rechts von der Höhe einen lauten Juhschrei. Jesses, das war der Pauli. Ja – Pauli – wo hast denn du mi hing'führt? Da sind wir ja auf der Weglalm bei der
              lustig'n Nandl? Heut' müss'n's aber schon mit mir vorlieb nehmen, Herr Fritz. Ja Loni, seit wann bist denn du Sennerin? A halbe Stund' is her. Aber jetzt werden's müd' sein. Setz'n's Ihnen nieder und
              rast'n's aus. Hab'n thu' i nix als a Milch und an frisch'n Butter. Nur her damit! Ja wo kommt's denn her? Vom Sonnenberg. Was!  Spöttisch.  Da habt's g'rad den nächst'n Weg g'macht; das muß i
              sag'n. Hat ihn ja der Pauli g'führt; und so wie der Herr Pfarrer sagt, alle Weg' führ'n nach
              Rom, so führ'n bei dem alle Weg' nach der Weglalm, wenn d' Loni da is. Kommen's, Herr Fritz, da setz'n's Ihnen her. Und i mach' jetzt, daß i weiter komm', sonst wird's mir z' dunk'l. Also b'hüt' euch
              Gott bei 'nander  Geht nach dem Hintergrunde. B'hüt' Gott! B'hüt' di Gott, alte Pelzhaub'n! Gehst schon wieder? Gelt, bring' mir 's nächstemal 'was von Ettal mit. Ja, a g'weiht's Wachsstöck'l.  Geht ab. Das is g'scheidt; nachher kann i dir gleich heimleucht'n! Is dem Herrn vielleicht auch 'was g'fällig? Wie magst frag'n, den speist ja d' Lieb'! Mit dir hab' i net g'red't! Sonst war's wohl so Brauch auf der Alm, daß man a Schüß'l Milch kriegt. Thät' halt 's Maul aufmach'n. I kann dir net 'neinschau'n in' Mag'n.  Ab nach
                der Hütte. Pauli, hast dein Schweg'lpfeiferl net bei dir? I schon. Schenk' mir's. Wenn i amal stirb. Wann stirbst denn? Ja, das weiß i net! Das dauert mir z'lang. Thu's 'raus, nachher blas'n wir mit einander. I bin heut' net aufg'legt dazu. Da, unterhalt' di damit! Vergelt' dir's halt Gott, daß du so gut bist und mi net schlechter halt'st als an
              Andern. O du g'nügsamer Mensch!  Sie geht nach der Hütte und räumt das vor derselben
                zum Trocknen aufgestellte Geschirr zusammen. Jeh, der Maler – hab' di ja gar net g'seh'n! Ja Loisl, wie geht's dir denn all'weil? A mein, schlecht g'nug. Schenk' mir 'was! Magst a Milch? Na, a Geld. Ja, lieber Freund, i hab' kein's! Du lügst ja, d' Stadtleut' hab'n all'weil a Geld. So, meinst! Aber net zum Herschenk'n! No, ess'n könnt's es ja doch net! Was thät'st denn nachher damit! A Bier kauf'n. Kriegst ja kein's da herob'n. Geh' schon 'nunter in's Wirtshaus. Wenn du aber an Rausch kriegst? Das macht nix, der is g'sund! Hast schon amal ein' g'habt? Jeh, schon öfters. Neulich hab' i ein' g'habt, da hätt' man gleich zwei d'raus mach'n
              können. Magst net an Schnaps auch? I mag alles. So lang' 'nein in mein Rucksack, da is einer drin. Du hast halt doch a gut's Herz.  Er holt die Flasche aus dem Rucksack
                hervor.  Vergelt' dir's Gott! I sag's ja, der Mensch darf nur recht g'scheidt
              red'n, nachher kommt er zu 'was. Und du bist schon so a grundg'scheidter Kerl. Ja – und i bin net amal stolz d'rauf, denn i red' auch mit ei'm, der dümmer is als i.
                 Trinkt die Flasche leer. So, jetzt brech'n wir auf, Pauli jetzt wird's Zeit. Maler, schenkst mir das Flasch'l? Fallt dir sonst nix mehr ein. Z'erst trinkt er mir den Schnaps aus, und nachher will
              er 's Flasch'l auch noch hab'n. Schamst di jetzt gar net, du Bett'lbua. Dein' Krax'n nimmst und machst, daß 'nunter
              kommst. I kann nimmer, i hab' an Rausch. No wart', i werd' ihn dir vertreib'n! Jeh, die glaubt's net, daß i an Rausch hab'.  Ab in die Hütte. Also Loni, b'hüt' di Gott. Morg'n auf der Hochzeit seh'n wir uns wieder. Wirst denn
              nachher auch mit mir tanz'n? No, wär' net aus, wenn Sie mir die Ehr' schenk'n. Was is denn mit dir, Lehnl, gehst du net mit? Na!  Leise zu Pauli.  I muß erst noch für di 's Maul aufmach'n. Und
              schlaf'n werd' i wohl da herob'n, denn d' Loni laß i net allein. B'büt' Gott, Herr Fritz! B'hüt' di Gott Loni!  Geht ab. B'hüt' di Gott auch; vergeh' di halt net wieder so g'schwind auf d' Weglalm. Hab' kein' Sorg', wenn du net da bist, find't er net her. Halt, Pauli du mußt mi führ'n, sonst fang' i' s kug'ln an.  Gilt den Andern
                nach. Kannst jetzt für den Buab'n gar kein freundlich's Wört'l find'n? Laß mir mein' Ruh' und fang' net wieder von dem Leimsieder an. Du kannst viel zu mir
              sag'n – wenn du aber sonst nix z' red'n weißt, nachher kannst mi fuchtig mach'n. I thu's doch net, um di z' ärgern, im Gegentheil, i thu's ja nur, weil i dir's gut
              mein'! Was du net sagst. Laß doch die dalket'n Kübeln amal in Ruh'; setz' di her zu mir, i will a g'scheidt's
              Wört'l mit dir disk'rir'n. Red' nur zu, i hör' so auch. Sixt – gestern, wie dem Muckl sein Vater um di ang'halt'n hat, is mir völlig Angst
              'word'n, du könnt'st »ja« sag'n. Der Muckl is a guter Kerl – das heißt, wenn er mag –
              aber wenn du ihn auch gern g'habt hätt'st, ihr hättet doch net z'samm'paßt. Er is a
              Mensch, der 's Leb'n nimmt, wie d' Sennerin den Rahm – von oben weg. Bei dir is die
              G'schicht' ganz anders, und zwei Leut', die in der Art verschied'n sind, die paß'n   niemals net z'samm'. Der einzige – nimm mir's net übel, daß i wieder davon
              anfang' – der einzige, der in der Art zu dir paßt, das is und bleibt der Pauli.
              Schau', Loni, du mußt blos denk'n, wen du auf der Welt noch hast. Dein' Pflegmutter
              liegt schon unter der Erd'n und dein Pflegvater is auch schon a alter Kerl. I will
              g'wiß nix berus'n, aber man weiß halt doch net, was heut' oder morg'n g'scheh'n
              kann. Warum fahrst jetzt da so lang 'rum im Nebel. Sag' doch kurz, du hast kein' Mensch'n
              auf der Welt, von dem du sag'n könnt'st, er g'hört zu dir und du zu ihm. Schau', i
              hab' selber schon öfters über dem Pauli seiner Lieb' nach'denkt. Und wenn's mir dann
              in Sinn' kommt, wie verlass'n i auf der Welt bin, da thut's mir wohl, wenn i mir sag'n
              kann, es gibt an Mensch'n, von dem i weiß, i bin sein ganz' Denk'n, i bin sein Alles.
              Aber wenn i nachher den Pauli wieder anschau', wie er is und wie er thut, dann muß i
              mir sag'n, i kann ihn net mög'n, i kann net. Wenn ihn nur i heirat'n könnt'! Mein Pflegvater hat g'wiß viel für mi 'than, i hab' ihn auch ganz gern, aber die
              rechte Lieb', wie man's zu ei'm Vater hab'n soll, is das halt doch net. Wenn i mir das
              alles sag', dann spür i's recht schwer, daß i so gar kein' Mensch'n hab' auf der Welt,
              den i so recht von Herz'n   lieb hab'n kann. Sixt, in ei'm solch'n
              Aug'nblick, da steigt's mir heiß auf, und i kann die Stund' nur verfluch'n, in der
              meine recht'n Eltern mi der Gnad' und Barmherzigkeit von fremd'n Leut'n überlass'n
              hab'n. Weißt denn auch g'wiß, ob's kein' Sünd' is, wenn du so von deinen Eltern red'st? Sixt, Lehnl – in mei'm Herz'n, da is mir g'rad, als wär' a Kammerl drin, das mir
              unser Herrgott ganz extra für d' Eltern g'schaff'n hat. Und wie weh' mir's thut, daß
              die Kammer leer 'blieb'n is, das kann kei'm Mensch'n sag'n. I hab' keine Eltern und
              hab' doch a Herz dafür und mir will's net in' Sinn, daß es Leut' geb'n soll, die a
              Kind hab'n und kein' Lieb' dazu, die's weggeb'n können in Gleichmut oder gar in
              Haß. Wer sagt dir denn g'wiß, daß es so is? Wie könnt's denn anders sein? O ja – ein's könnt' i mir noch denk'n, daß i a Mutter
              g'habt hab, di mi wegg'legt hat aus Angst vor der Schand', daß sie Mutter word'n is. O
              hätt's mi b'halt'n! Mein' Lieb' hätt' ihr müss'n alles vergess'n lass'n, die
              Treulosigkeit von ihrem Schatz und 's Achselzuck'n von den andern Mensch'n. Sag' amal, Deandl, wie's kommt, daß du, wenn du von deinen Leut'n red'st, blos
              all'weil die schlecht'n Seit'n anführst und nie a gute. Wüßtest du da eine z'find'n? Denk' amal, sie hätt'n Unglück g'habt und wär'n so recht im Elend g'steckt, daß gar
              net g'wußt hätt'n, wie sich von ei'm Tag auf den andern durchbring'n; kannst dir jetzt
              da gar net denk'n, daß deine Leut' di g'rad deßweg'n, weil's di so gern g'habt,
              fortgeb'n hab'n unter Kummer und Herzleid, blos damit's dir besser geh'n sollt' im
              Leb'n. Jetzt so a Lieb', die will mir net recht in' Kopf; i mein' d' Lieb' müßt' b'sitz'n,
              d' Lieb' müßt' hab'n; man sagt doch net umsonst: lieb hab'n. O mein Deand'l, Lieb' und Lieb' is zweierlei. Es gibt auf der Welt gar verschiedene
              Lieb'n, aber die richtigste und die wahrste is halt doch blos d' Elternlieb', weil sie
              die einzige is, die all'weil gibt und niemals nimmt und nehmen will. A Bua, wenn er di
              noch so gern hat, wenn er sich dir ganz z'eig'n gibt, warum thut er's – Narr weil er
              di dafür will. Aber was kann a Kind sei'm Vater oder seiner Mutter geb'n? Wenn's brav
              is, hab'n die alt'n Leut' a Freud', es is schon wahr – wenn's Kind die alt'n Leut'
              recht lieb hat, wenn sie's hegt und pflegt, wie's im viert'n Gebot steht, es thut
              ihnen wohl – aber 's Rechte und 's Ganze is das noch all'weil net. Die größte Freud',
              die man an Kindern erleb'n kann, das is, wenn's glücklich   werd'n. 's
              Glück von den Kindern is d' Seligkeit von den Eltern. Ja, Lehnl, i schau' nur g'rad und frag' mi, wo bei dir das alles herkommt. So kann a
              Mensch net red'n von der Lieb', wenn er's net selber g'spürt hat. No mein, freilich hab' i's g'spürt. Was du sagst, 's erste Wörtl'l, seit i di kenn'. Was hätt' i auch für an Grund g'habt zum Red'n? Wenn auch sonst kein', doch wenigstens den, den i hab', wenn i dir mein Herz
              ausschütt' – daß es leichter wird. Du mein Gott, was wär' auch am End' an der G'schicht' z' erzähl'n. So 'was kommt alle
              Tag' vor. Gern hab'n wir uns g'habt, 's Mad'l und i; aber g'habt hab'n wir alle zwei
              nix und d'rum haben's dem Deand'l seine Leut' auch net zug'lass'n, daß wir Hochzeit
              g'macht hab'n. 's Deand'l war a folgsam's Kind, so hab'n wir halt g'wart', bis die
              Alt'n g'storb'n sind. Es hat a bisl lang dauert, i war schon in die vierzig und 's
              Mad'l net weit vom Dreiß'ger. In der Früh' sind wir copulirt word'n und am Nachmittag
              bin i in's Holz'n 'gang'n und mein jung's Weib auf d'Alm. Aber wir hab'n uns gern
              g'habt und war'n z'fried'n, wenn's gleich oft   'kommen is, daß wir bloß
              über'n andern Tag warm 'gess'n hab'n. Zur richtig'n Zeit war auch a Kind da. Jetzt hat
              's Unglück ang'fang'n. Mein Weib hat sich nimmer erholt und net lang hat's 'dauert –
              da hat man 's ein'grab'n. – Mi hat's an dem Ort nimmer g'litt'n, vom arbeit'n war
              kein' Red' mehr, jed'n Tag hat's mi an's Grab 'trieb'n – und i hab' doch 'was
              verdienen müß'n, schau', schon weg'n dem Kind. – So bin i halt amal fort, es war a
              eisig kalter Wintertag – 's Kleine am Arm – da bin i in d' Nacht 'nein'kommen – 's
              Kind hat 's Wimmern ang'fangt, daß i g'meint hab', es zerreißt mir 's Herz, meine
              eig'nen Kräft' hab'n mi verlass'n – und wie 's wieder Morg'n 'word'n is – hab' i kein
              Kind mehr g'habt. Is g'storb'n in der Nacht? G'storb'n – ja – g'storb'n! Arm's Würmerl!  Auffahrend.  Lehnl! Aus jedem Wort, was du da g'red't
              hast, hört man den Kummer und den Schmerz um deine verlornen Lieb'n. Und wenn i
              bedenk' wie lieb und gut du mit mir schon bist, wie gern mußt du erst dein eig'nes
              Kind g'habt hab'n. Lehnl, red' – sag' mir, hätt'st du dein Kind weggeb'n können? Sag'
              »ja« und i kann vielleicht den Groll und den Haß geg'n meine Eltern erstick'n, der mir
              so schwer am Herz'n liegt. Deand'l, das is a schwere Frag'; i kann net »na« sag'n und i will's auch net. Aber
              ein's weiß i g'wiß, wenn i in jener Nacht mein Kind unserm Herrgott anvertraut und
              brav'n Leut'n vor die Thür' g'legt hätt' – und wenn i's auch net hab'n könnt' und
              dürft' net zu ihm sag'n »mein Kind« – es wär' a Trost für mi, wenn i wüßt', daß es
              jetzt besser d'ran is, als es je bei mir hätt' hab'n können. I dank' dir, Lehnl, für das Wort! Wenn's di tröst'n kann, soll mir's wohl thun! Jetzt sag' i dir halt gut' Nacht und
              wenn du di niederlegst und kannst net gleich einschlaf'n, so denk' halt a wen'g nach
              über das, was i dir g'sagt hab'. Gut' Nacht!  Geht nach der Hütte ab. Eine leise
                Musik setzt ein. Gut' Nacht, Lehnl!  Sie blickt ihm nach, bis er durch die Thüre des
                Heuschuppens verschwunden ist.  I hab' den Alt'n schon all'weil recht gern
              g'habt. Aber seit i weiß, daß er g'rad so verlass'n und allein auf der Welt is, wie i,
              seit der Stund' kommt's mir vor, als ob i ihn noch so gern hätt'. Seine Red'n hab'n
              mir so wohl 'than und mir is jetzt so leicht wie damals, wo i als a ganz jung's
              Deand'l zum erst'n Mal beicht'n g'wes'n bin. I kann's gar net begreif'n, wie i
              all'weil so sündhaft von meine Eltern hab' red'n mög'n. Freilich, hab'n 's mit net
              fortg'stoß'n von ihrem Herz'n, weg'geb'n an fremde Leut'?   Mög'n sie's
              jetzt 'than hab'n aus Lieb' oder aus Haß, das macht an dem, was g'scheh'n is, nix
              besser und nix schlechter. In Gott's Namen, unser Hergott wird's wiss'n und wird's
              schon recht mach'n. I werd' mi jetzt auch schlaf'n leg'n – aber ein's will i zuvor
              noch thun, was mir bis heut' noch nie eing'fall'n is: für meine recht'n Eltern will i
              's erste Vaterunser bet'n.  Ab nach der Hütte. Hat lang' phantasirt, bis weiter'kommen is. Wenn die a Ahnung hätt', daß heut' noch
              an solch'n B'such kriegt!  Schleicht nach der Hütte, in deren Fenster ein Licht
                aufgeflammt ist.  Das Bankerl ist g'rad wie g'macht für mi!  Setzt sich
                auf die Bank und blickt durch's Fenster.  Is a fromm's Deand'l, da kniet's
              und bet's – und wie schön sie's Kreuz mach'n kann. O Jegerl, jetzt fangt sie 's
              ausschnür'n an!  Die Musik endigt mit einem starken Accorde und das Licht am
                Fenster erlöscht.  Da hast den Teuf'l, jetzt hat sie's Licht ausg'löscht. Loni! Loni! – Sie wird schon schlaf'n 'gang'n sein! Aber mi leid't's net da drin, mir
              is so heiß, i leg' mi lieber – halt! was is denn jetzt da – was rührt sich da! Wart' i will dir – Auslass'n, oder – Die Stimm' sollt' i ja kennen! I will nur seh'n, ob du net – auslaßt!  Er schleudert ihn mit voller Kraft von
                sich. Jesses! Herrgott, was hab' i da ang'fangt!  Er rüttelt den Gestürzten.  Lehnl!
              Lehnl!  Er will ihm aufhelfen; im gleichen Augenblicke hört er nahende
                Schritte.  Jetzt führt der Teuf'l noch wen daher!  Er springt in das
                Gebüsch. Was is denn da! Da hat's 'was 'geb'n! 's wird doch der Loni nix g'scheh'n sein!
                 Er erblickt den bewußtlos daliegenden Lehnl.  Jesus Maria, da liegt a
              Mensch!  Er wirft Bergstock und Strauß bei Seite und kniet zu Lehnl nieder; der
                Mond bricht hervor und beleuchtet die Scene.  Der Lehnl! Ja was is denn da
              g'scheh'n!   Mein Gott, Lehnl, komm' zu dir!  Er hebt Lehnl empor und
                sieht das Blut über dessen Stirne rinnen. Rasch taucht er sein Tuch in den Brunnen
                und verbindet ihm den Kopf. Was is denn? Wo bin i denn? Auf der Weglalm – und i bin bei dir – der Pauli! Der Pauli! Und du kommst heut' Nacht nochmal da 'rauf; da hat unser Herrgott a Wunder
              g'wirkt! Das Wunder bringt d' Lieb' allein auch zuweg'. Aber red', was is mit dir, du bist ja
              voller Blut. Macht nix, macht nix, wenn's auch der letzte Tropf'n is. I sag' dem Himmel Vergelt's
              Gott, daß i am Platz' g'wes'n bin – dem Deand'l war's schlecht vermeint. Wieso? Was is denn? Der Muckl war da, i hab' ihn recht wohl 'kennt. Und was er woll'n hat, wirst dir
              denk'n können. Aber was i heut' von ihr abg'wend't hab', das kann ihr morg'n zustoß'n!
              Wer weiß, ob i die Nacht noch überleb' – die Angst drückt mir fast Herz ab – Pauli, i
              mein', i kenn' di als den, der an der Loni hängt mit Leib und Seel' Pauli, wer weiß,
              was mit mir vorgeht – dann steht   das arme Deand'l allein auf der Welt.
              Bei allem, was dir heilig sein kann, bitt' i di, sei du a Schutz und a Hilf' für mein
              arm's Kind. Dein Kind! Jesus Maria, mein' Angst und mein' Sorg' hat verrat'n, was i di ganz' Zeit
              verheimlicht hab' – ja, Pauli – die Loni is mein Kind. Trag's ihr net nach, daß sie
              mich zum Vater hat – versprich mir's. Alles, alles, was du willst. Sei nur jetzt stad, 's Red'n könnt' dir leicht schad'n.
              Setz' di daher auf's Bank'l, i weck' derweil d' Loni. Na, na, thu's net; sie könnt' erschreck'n, wenn's mi so sieht. Wie du meinst, daß besser is. Probir'n wir's, vielleicht kommen wir 'nunter. 's Beste is, du laßt mi da sitz'n – wenn i fortging', i könnt', ja net sein vor
              Angst. Na, Lehnl, das geht net. Jetzt folgst mir und gehst mit mir 'nunter in d'
              Holzerhütt'n. Dort breit' i di recht gut 'nein und wenn du di erholt hast, so geh' i
              wieder 'rauf und setz' mi daher, bis Tag wird. Thu's Pauli, unser Herrgott wird dir's vergelt'n. Bist auch blutig word'n, Sträuß'l, und hab' mi so 'plagt um di! I nimm di halt wieder
              mit und wenn je in mir der Mißmut aufsteig'n sollt' geg'n 's Madl, dann soll'n mi die
              Blüm'ln mahnen an die jetzige Stund'. Komm' Lehnl, häng' di ein in mi!  Er hilft
                Lehnl auf, schlingt seinen Arm um ihn und geleitet ihr so gegen den
                Hintergrund. Deand'l, geh', dreh' di g'schwind, Dreh' di um wie der Wind, 's Röckerl, das muß flieget werd'n G'rad als thät's dein gar net g'hör'n. Bua, wenn der Handschlag schallt Und wenn der Juhschrei hallt Und hell vor Freud' 's Deanerl lacht, 's is a Staat und a Pracht! Halt! da 'blieb'n und net gleich wieder karessir'n, Jetzt hat der Hochzeitlader 'was zum dist'rir'n! A and'rer Tanz wird jetzt losgeh'n, I mein', ihr könnt mi leicht versteh'n, A Tanz, wo kein Baß brummt und kein Clarinett' pfeift, Sondern wo a Jeder in sein' Tasch'n 'neingreift. Ihr müßt net glaub'n, daß man umsonst trinkt und ißt Und nachher auf's Beste, auf's Weiset vergißt. Die Braut und der Bräutigam woll'n auch leb'n Und können net 's Geld blos für eure Mäg'n hergeb'n. Drum richt's euch jetzt z'samm', daß mir ja keiner fehlt Und wie i ihm schrei', so zahlt er 's Mahlgeld! Den Anfang macht die ehrsame Jungfrau Anastasia Grübl, Die hat a Paar Wad'ln wie Rührmilliküb'l. Jetzt kommt die Jungfrau Monika Briel Die hat um das z'wenig, was die and're hat z'viel. D'rauf kommt der Röthelbachbauer, dem fehlt's net an Batz'n, Aber d' Haar' geh'n ihm aus, d'rum kriegt er a Glatz'n.  Hint' d'rein geht sein Sohn, genannt der schöne Muckl, Der hat krumme Füß' und an recht breit'n Buck'l. Jetzt ruf' i d'Schmiedin, das is a rieg'lsam's Wei', Die wann i möcht', die nähmet i glei'! D'rauf kommt der Schneider, der meckert und springt, Und kann's kaum erwarten, bis er 's Gerst'l anbringt. D' Wirtsloni will auch mitthun; jetzt die kann leicht lach'n, Thut selber mit'm Schnitzerpauli bald Hochzeit mach'n! Zum Schluß hätt' i bald den Kramer vergeß'n, Der mag recht viel trink'n und net wenig eß'n – Und gern hab'n ihn alle seine Vettern und Bas'n, Denn er hat an schönen Schmuck, a versoffene Nas'n. Und jetzt schönen Donk, schönen Dank, Vom Tisch auf die Bank, Von der Bank auf'n Tisch, Und zahlt habt's frisch – Und wieder kriegt's euer Geld, Wenn Fastnacht am Aschermittwoch fällt. Brav hast dein' Sach' wieder g'macht. Aber für mi hätt' dir a besserer G'spaß einfall'n dürf'n. Wenn das dein' ganze
              Weisheit is, kannst di heimgeig'n laß'n, wenn du magst.  Ab nach dem
                Hintergrunde. Hast's auf der unrecht'n Seit'n erwischt. Laß nur gut sein, i krieg's schon wieder auf der recht'n auch!  Geht mit dem
                Wirt nach dem Hintergrund. Hochzeiterin, schenk' mir 'was! I hab' selber nix. Jeh, a ganze Schüß'l voll Geld. Was thät'st denn du mit'm Geld? Auch heirat'n. Warum net gar! Meinst vielleicht, i könnt's net. Was jeder Dumme kann, bring' i auch noch
              z'samm'. No, wenn du heirat'st, kauf' i dir a paar neue Schuh'. Die brauch' i net, i geh' in Schlapp'n. Aber auf d' Feiertag! Da geh' i baarfuß. O du Loder! Geh' weiter, Hochzeiterin, sei net so neidig, i wünsch' dir nachher 'was an. Und was denn? A Stub'n voll Kinder! Is a frommer Wunsch. Und christlich – aber so schön müß'n's alle sein wie i. Das wär' d' Hauptsach'. I sag' dir's, Loisl, wenn du wieder bett'lst, nachher laß' i mi gar nimmer seh'n. Solang' du mi net von meiner Krankheit kurirst, wird's net anders. Mit uns zwei muß
              jetzt bald 'was geh'n, das einspännig' Leb'n hab' i satt. Du wirst alle Tag sauberer
              – Und du alle Tag' wilder, du Bett'lbua! Das macht die Angst und der Kummer, daß i di verlier'n könnt'. Sixt, Resl, mein'
              Lieb' zu dir is schon so schwer, jetzt hat sie sich vom Herz'n schon 'nunter g'senkt
              bis in' Mag'n; d'rum druckt's mi all'weil so und daher kommt der große Durst. Wo soll
              i aber 's Geld hernehmen, um den Durst z'lösch'n, wenn i net bett'ln darf. I sag' dir halt soviel, wenn die Bettlerei net aufhört, so is mit uns aus. Und i kann di net auslass'n, du hast mir all's z'viel Heiratgut!  Fällt auf
                beide Kniee.  Resl, schau' mi an, sieh i net aus wie einer von den vierzehn
              Nothelfern? Stehst gleich auf und schamst di! Bei meinen traurig'n Zuständ' hört alle Scham auf. Is a recht schön's Bild'l, das! Ihr seid wohl gar Lieb'sleut'? Und wenn's so wär', ging's di 'was an? No freilich, i hätt' mi gern selber zug'macht an di! Di möcht' i schon, du zaundürre Zelleriwurz'l! Wirklich net? Jetzt hab' i schon g'wiß 'glaubt, i könnt' 'was profitir'n von deiner
              Dummheit. Hast an der deinen noch net g'nug? Und überdies, geht denn di sein' Dummheit 'was an? Mi net; aber du, scheint's hast a Freud' d'ran. Jetzt weißt, i kann so dumm sein, als i mag; so dumm wie du bin i auch, vielleicht
              noch dümmer. Da schau', der Loisl hat's G'riß. Ja, wir werd'n ihn gleich ausspiel'n, wer ihn kriegt. Du net, das merkst dir! Es kommt nur d'rauf an, ob ihr ihn ganz wollt, oder nur seine dalkete Seit'n. Dein' G'scheidheit kannst auch leicht trag'n, du ewiger Hochzeiter. Hahaha! Au weh', Muckl, dasmal bist ein'gang'n mit dei'm Dachskopf. G'schieht ihm g'rad recht, was muß er ihn immer föppeln. Man meint schon, ihr wärt alle verliebt in den Gimp'l. Was Gimp'l! Selber Gimpl'l! Wenn du net bald stad bist – Du kannst mir 's Red'n net verbiet'n – und grob sein kann i, so viel i mag; ich bin
              majoren. Geh' zu, Loisl – laß' ihn geh'n! Der Kerl is mir schon so z'wider wie d'Arbeit und das will viel sag'n!  Mit
                Resl ab nach dem Hintergrunde. Heut' hab'n's di aber bös bei der Falt'n, Muckl. Was muß er sein' Nas'n überall drin hab'n. I mach's halt dir nach! Um di hab' i mi doch noch net 'kümmert. Das is eb'n der Fehler. Ihr zwei sollt' euch z'samm' halt'n; ihr paßt zu einander wie
              g'macht. Na, d' Nandl is mir z'kalt; die is die meiste Zeit wie der Kach'lof'n um Jakobi. Mit deiner Hitz' kannst erst recht daheim bleib'n. Du bist wie a Sonnwendfeuer:
              fluderst alle Jahr amal auf, aber am andern Tag' is nix mehr da als a einschichtige
              Kohl'n. I will euch 'was sag'n, macht die G'schicht' allein mit einander aus. Jetzt gibt's
              'was G'scheidter's z'thun.   Ihr sollt eure lustig'n Hochzeitsg'stanz'ln
              loslaß'n und wenn nachher d' Leut' zuhorch'n, derweil stehl'n wir die Braut. Das laß' i mir g'fall'n, denn wo's a Spitzbüberei gilt, is der Muckl all'weil
              dabei! Wahr is, bei 'was G'scheidt's sieht man di niemals. Laß nur gut sein, g'scheidt werd i erst, wenn i di als Weib krieg'. Daß du dir fein kein' Zahn ausbeißt! Weg'n deiner könnt' man schon ein paar riskir'n! Das will i glaub'n – Nandl, wenn du jetzt net dumm bist, beißt 'nein in den
              Apf'l. Möchst wohl gleich wieder a Hochzeit in dei'm Haus hab'n? Freilich; und das müßt' eine werd'n im ganz'n Landg'richt dürft' noch keine dag wes'n
              sein! Nandl, schlag' ein! Net um a G'schloß. Aber um an Bauernhof und dreiß'g Roß' –  Stößt sie mit der Schulter. 
              gelt, das thät' di eher kitz'ln? Wenn i di net dazu hab'n müßt'. Plausch' net, es rührt sich doch 'was unter'm Brustfleck für mi; und die Birnen muß
              man schütt'ln, wenn's zeitig sind. Schüttl' halt nach'm Loostanz nochmal, vielleicht fall'n Zwetschg'n auch dazu.
                 Läuft davon. Muckl, eing'schlag'n hat's, jetzt laß' nur nimmer aus. Bis der Auswärts kommt,
              stehl'n wir dir die Braut auch. Das wenn wahr wird, Klosterwirt, kauf i dir die schönste Kuh, die zwanz'g Stund' im
              Umkreis auftreibst. Die Kuh g'hört schon mein. G'hört schon dein!  Beide ab nach dem Hintergrunde. Schau' Mutterl, dein Wort gilt bei'm Pauli doch Alles, und wenn du ihm zured'st – Nachher is erst recht nix. Der Bua is amal bis über d' Ohr'n verliebt und die
              Verliebt'n sind narrische Leut', die seh'n und hör'n nimmer. Aber trotzdem sollt'st net auslaß'n, und dem Pauli ordentlich zured'n, daß er mit mir
              in d' Stadt geht. Es kann ja nur zum Glück für euch alle zwei sein! Laßt's mir a Ruh mit dem Glück; mein größtes Glück wär', wenn i mein Buab'n z'frieden
              sehet. Du Galg'nstrick kommst aber auch hinter alles. Jetzt das sieht ja a Blinder, und wenn er a halbe Stund' weg is. Was is denn, Muckl? Den Schneider schaut's an, der hat ja gleich alle Tasch'n so voll g'stopft, daß er a
              Vierteljahr nix mehr z'kauf'n braucht. Bist ihm neidig d'rum? G'wiß net, i gib ihm 's Meinige auch noch und leih' ihm an Leiterwag'n, daß er's
              heimfahr'n kann. Recht hast, Schneider, so a Hochzeit is net alle Tag' und deine Kinder freu'n sich
              auch, wenn du ihnen was z'Haus bringst. Habt ihr denn Kinder? In a paar Woch'n, glaub' i, wird 's Dutzend voll. Was weißt denn du, du Gelbschnab'l! Muckl, der Wirt meint, Zeit wär's zum sing'n. I bin schon g'stellt; hast die Klampfern auf'zog'n. Der Wirt bringt's schon. Also, Leut', z'samm'g'setzt; der Muckl und die Nandl laß'n mit'samm' ihre
              Hochzeitsg'stanz'ln los! So is recht, i hab' schon 'glaubt, es rührt sich gar nix heut'. Grün is d' Welt im Frühjahr Und schön weiß im Winter – Daß d' Brautleut' vergnügt sind Das sieht ja a Blinder. Jeder Strick kann reiß'n Brech'n jedes G'lander Blos zwei brave Eh'leut' Bringt nix von einander. Wenn der Himmel trüb is Und wenn d' Eh'leut' streit'n, Braucht's euch d'rum net z'sorg'n, 's hat nix zu bedeut'n.  Denn wann d' Sonn' is g'sunk'n Und wann's Nacht will wer'n Wird man bei zwei Eh'leut' Auch kein' Streit mehr hör'n. Ostern wenn vorbei is, Nachher kommen d' Flieg'n – Und wenn Hochzeit g'macht is, Braucht man bald a Wieg'n. Himmelseit'n! Jetzt hat man mir's doch g'stohl'n!  Er läuft ab, um sie zu
                suchen; alle Gäste drängen sich ihm lachend nach. Wo is denn der Lehnl? Frag' den da, den Sieb'ng'scheidt'n  Auf Muckl deutend.  der weiß Alles!
                 Läuft davon. Hast du vielleicht 'was g'hört, wie's dem Lehnl geht? Wie's ihm geht? Ja – fehlt ihm denn 'was? Ja – das heißt – i weiß net; i hab' nur so 'was läut'n hör'n, als ob er g'fall'n wär'
              und hätt' sich am Kopf' oder am Arm' aufg'schlag'n. Du machst mir ja völlig Angst. Der Pauli soll ihn nachher g'fund'n und soll ihn heim'bracht hab'n. Sixt es, sixt es, hab' i mir doch heut' früh' gleich 'denkt, es müßt' 'was g'scheh'n
              sein. Weißt, er is mit mir gestern auf d'Alm 'gang'n und über Nacht drob'n 'blieb'n.
              Heut' in der Früh' schrei' i ihm – schrei' all'weil, krieg' aber kein' Antwort – und
              wie i in sein' Liegerstatt schau', is er nimmer da. Geh' weiter! Aber wie g'sagt, i kann dir gar nix G'wisses sag'n. Da muß i gleich nach'm Pauli schau'n; der is vorhin in der Stub'n drunt' g'wes'n, der
              wird's wohl wiss'n.  Ab. Was sagst, Muckl, hab'n wir ihm sein' Hochzeiterin net schön ausg'führt; was! Geh'
              aber jetzt mit 'runter, daß die Gaudi net so gleich ausgeht. Da hast recht; i will ihn noch a bisl hies'ln.  Beide gehen ab und stoßen auf
                den rasch eintretenden Pauli. Halt Muckl, i hab' a Wört'l z'red'n mit dir! Halt' ihn net auf, wir hab'n kein' Zeit! Geh' nur zu, er kommt gleich nach! Aber g'wiß!  Ab. Kommst du gar auch zum Tanz? I hätt' 'glaubt, deine Schuh' wär'n noch net trock'n, 's
              is gar feucht g'wes'n heut' Nacht! So! A einzig's Wört'l wenn du schnaufst über die G'schicht', so bring' i di auf's
              G'richt. Der Lehnl liegt daheim im Sterb'n, daß du's weißt. Pauli, is wahr, was i g'hört hab' vom Lehnl?  Muckl schleicht sich
                davon. Von wem hast du 'was g'hört? G'rad vorhin vom Muckl. So, von dem! Und wie kommst denn nachher dazu, daß du mi fragst? Du hast ihn ja g'fund'n, hat der Muckl g'sagt. So – der Muckl hat's g'sagt. Is denn net so? Ja – ja – es is schon so – Aber i möcht' nur wiß'n, wie der Lehnl dazu kommt, daß ihm so 'was passirt? I denk' mir halt, er wird in aller Früh' aufg'stand'n sein, um dir an Busch'n
              Almenrausch z'brock'n, damit er dir gleich a Freud' mach'n könnt', wenn du
              aufwachst. Der gute Mensch! Und da wird's halt noch a wenig finster g'wes'n sein – und ja – no, und da wird er
              halt g'fall'n sein. Aber wie kommst denn nachher du – I war heut' in der Früh' schon amal da, um dir an Gruß ausz'richt'n vom Lehnl und dir
              z'sag'n, du sollst kein' Angst net hab'n und es wär' net so schlimm; hast es aber so
              nötig g'habt, daß du mir sag'n hast laß'n, du könnt'st dir net denk'n was i mit dir
              z'red'n hätt'! – Jetzt weißt es ja, wie's mit'm Lehnl steht.  Wendet sich zum
                Gehen. Aber wo hast ihn denn du g'fund'n? Wo i ihn g'fund'n hab'? – ja – sirt das is ja net so wichtig – und – So, da hätt'n wir's glücklich wieder eing'führt. Jetzt, Hochzeiter, halt's fest, dann
              laß' i die bewaffnete Mannschaft abtret'n. Exekutionstruppen! G'wehr bei Fuß! So –
              jetzt fahrt ab in der schönst'n Ordnung! Bleibt aber schön beieinander, denn der
              Loostanz geht gleich an! Juhe! Das is g'scheidt! Daß du mir fein d' Loni mit dem Pauli z'samm'thust; das gibt a Mordsgaudi, i werd'
              nachher d' Loni schon noch a bisl kitz'ln, daß sie lachet wird, wenn's der Pauli zum
              Tanz holt. Und di muß i halt mit der Nand'l z'samm'thun, gelt? Das is g'wiß! Also her da zum G'spiel. Bub'n und Deand'ln! Jed's kommt an's Ziel! Seid's alle
              da? Ja! Net wahr is, da geh'n noch viel' ab! Franzerl geh' her, mach' du den Anfang! Also
              auf'paßt!  Franzl hat gezogen und öffnet nun das Loos.  Erstes Paar: die
              ehr- und tugendsame Jungfrau Franziska Reindl mit dem hochlöblichen Jüngling Kaspar
              Hintermeier! Da bin i schon. Her zu mir Franzl!  Er drängt sich durch die Gäste, faßt das
                Mädchen um die Hüften und mit einem Juhschrei schwingt er es im Kreise
                umher. Sap'rment noch amal, i sieh noch so viel', die net da sind. Es scheint, i muß Jedem
              nachlauf'n. Wißt's was, Buab'n und Deand'ln – geh'n wir 'naus!  Er geht ab durch
                den Hintergrund; der ganze Schwarm der Bursche und Mädchen drängt sich ihm lachend
                und jubelnd nach. Jetzt paß' auf, Resl, jetzt geht's an! D' Schuhsohl'n hab' i schon eing'schmiert, daß
              krach'n! Mit dir tanz' i net, weil i mi scham'. G'rad vorhin hast wieder den Röthelbachbauer
              anbett'lt. Hab' i ihn anbett'lt? Wirklich? – Hab' schon g'meint, i hab' ihn vergeß'n! Ja fürch'st di denn net vor dem Sünd'ngeld? Na, d' Sünd' büß' i ab und 's Geld steck' i ein! Und mit so ei'm sündhaft'n Mensch'n soll i mi abgeb'n? Das kannst mach'n, wie du willst. Bist so wie so all'weil so eiszapf'nkalt geg'n mi.
              Wirst seh'n, die G'schicht' nimmt kein gut's End'. Du bist a – Sag's lieber net, es könnt' di reu'n! Da sitzt ja d' Loni!  Er geht auf den Brauttisch zu.  Also Loni,
              'neing'langt; du bist die Letzt'. Na, so geh' her, daß a Ruh' is.  Sie nimmt das Loos und wickelt es
              auf. Der Pauli! Was! Der Pauli? Jeh! Letztes Paar: die ehrengeachtete Jungfrau Appollonia Höflmaier mit dem tugendsamen
              Jüngling Paulus Lohner, Herrgottschnitzer allda! Sixt es, der Pauli! Der muß dir rein von unser'm Herrgott aufg'setzt sein, weil er
              ihn dir sogar bei'm Loostanz bis auf d' Letzt' aufhebt. Das is a ab'kartete G'schicht' – da thu' i net mit! Ja wär' net z'wider! Wie 's Loos fallt, so muß es g'scheh'n, das is Gott'swill'n! Da hätt' unser Herrgott viel z' thun, wenn er sich um eure Dummheit'n bekümmern
              müßt'! Wo steckt denn der Pauli? He, Pauli! Pauli! I werd's ihm sag'n lass'n, dem blind'n Gock'l, was ihm 's Glück für a Gerst'nkörn'l
              in's Maul g'steckt hat. Geh' Loisl, rühr' di, such' ihn! Ja, wenn er net so schwer z' find'n wär'. Diemal wenn i mein' i hab' ihn, dann hab' i
              ihn net und diemal wenn i mein' i hab' ihn net, dann hab' i ihn.
               Ab. Mach' dir kein' Müh', er wird's noch zeitlich g'nug erfahr'n. Du wirst doch net »Na« sag'n. Was i thu', is mein Sach'! Das schon; aber der Loostanz is a alter Brauch und wie sich's trifft, so muß 'tanzt
              werd'n. Ja, jawohl! Da thät'n wir uns g'hörig auf d' Füß' stell'n, wenn du a Ausnahm' mach'n
              wollt'st. I sag' net, daß i 's will; aber wenn i's wollt', könnt's ihr mi net davon
              abhalt'n. O ja! Das können wir schon. Geh', plag' di net so, du Feinspinnerin. Man weiß ja doch, daß du bald Hochzeit
              machst mit'm Pauli! Dumm's G'schwatz, einfältig's! Hab' i vielleicht je amal an Grund 'geb'n, daß du so
              daherred'n kannst? Auf'm Tanzbod'n vielleicht net, aber – wer weiß – vielleicht bei der Nacht auf der
              Alm! Muckl! Deßhalb brauchst net so aufz'fahr'n, es is doch schon wie's is. In aller Früh' hab'n
              's ja d' Spatz'n schon am Dach pfiff'n, daß der Pauli heut' Nacht auf der Weglalm bei
              dir am Kammerfenster war. Der Pauli – an mei'm – Da is der Pauli! Ja Deand'l, is denn wahr, was i g'hört hab'? Du und i – das is ja doch 's reinste
              Glücksspiel. A Freud' hab' i, daß i gleich damisch werd'n könnt'. Und z'schamen
              brauchst di g'wiß auch net mit mir. Denn wenn i auch 's Tanz'n schon lang nimmer
              'trieb'n hab', verlernt, mein' i, hab' i's doch noch net! Ich will dir aber sag'n, was du verlernt hast: die Rechtschaff'nheit von ei'm brav'n
              Bursch'n – du falscher, scheinheiliger Mensch, der sich net schämt, a brav's Deand'l
              um ihr'n ehrlich'n Namen z' bring'n durch dein' Schlechtigkeit und Hinterlist – Loni, das geht z'weit! Jawohl z'weit – und d'rum sag' i dir jetzt, da wo i bin, hast du in Zukunft nix mehr
              z' such'n. Dein' Tanz aber –  Zerreißt das Loos und wirft ihm die Fetzen vor die
                Füße.  – da hast ihn, den kannst du halt'n mit wem du willst. Die Loni is von
              heut' an nimmer für di auf der Welt, das merkst dir! Und daß du's net vergißt und die
              Mad'ln alle, wie sie da 'rum steh'n, wiß'n, wie   man mit ei'm solch'n
              nixnutzig'n Bursch'n umgeht, so will i's ihnen zeig'n – du schlechter Mensch!
                 Sie schlägt ihn in's Gesicht und wendet sich um Gehen. Das laßt du dir g'fall'n vom Pechlerlehnl seiner Tochter! Halt Loni – und net von der Stell', bis i dir g'sagt hab', wozu du mi 'rausg'fordert
              hast. Wie i jederzeit zu dir g'stand'n bin, wie mein Herz an dir g'hängt is das
              brauch' i dir nimmer z'sag'n; wohl aber, daß kein' mehr find'n wirst auf der Welt, der
              's so ehrlich mit dir meint, wie i! Ja glaubst denn du – Red' net! Was i dir jetzt z' sag'n hab is kein' Frag' und braucht auch kein' Antwort.
              I will auch den Grund net wiß'n, warum du mi g'schlag'n hast. Denn was man dir auch
              von mir eing'red't hat –  Mit einem Blicke auf Muckl.  und i weiß auch,
              wer dir's eing'red't hat –, so weit hätt'st mi kennen soll'n, daß wenn's 'was
              Schlecht's g'wes'n wär', daß es g'rad deßhalb a Lug hätt' sein müß'n. Uebrigens –
              brauch i mi net vor dir zu vertheidig'n – i wüßt' net wozu – aber   i sag'
              dir blos das einzige: Sei froh, daß du a Deand'l bist, das erspart dir wenigstens die
              Vergeltung für den Schlag. Die Fetz'n vom Loos hätt'st mir auch net vor d' Füß' z'
              werf'n brauch'n. Denn daß i noch mit dir tanz'n wollt', das wirst ja doch net glaub'n.
              Zwar – wann i wollt' – mußt net meinen, daß mi was abhalt'n könnt' – denn – da schau'
              dir's an, die zwei Arm', mit denen thät' i di dreh'n und lupfet di in d'Höh'. –
                 Er faßt Loni bei beiden Armen, hebt sie empor und stellt sie auf der andern
                Seite energisch nieder.  Hast es g'seh'n! Da stehst – und jetzt wenn sagst:
              zwisch'n uns is nix und zwisch'n uns wird nix, nachher kannst Recht hab'n! – B'hüt' di
              Gott!  Ab. Also – die zwei Sach'n wär'n erledigt. Jetzt kommt 'was and'res. Am Steg' über'n
              Amperbach is 's G'lander 'broch'n und sind schon drei Stück Vieh' 'nunterg'fall'n. Es
              fragt sich jetzt, wer soll das G'lander mach'n laß'n. No, das is gleich bei'nander – wer's eing'rennt hat, zahlt's. Eing'rennt hat's dem Simlechner sein Ochs. No, der Ochs wird's net zahl'n, also zahlt's der Simlechner. Der sagt aber, die G'meind' müßt's zahl'n, denn das Vieh, das über'n Steg geht, is
              G'meindevieh! Der Ochs g'hört aber net blos in d' G'meind', er g'hört auch dem Simlechner. Da wird's halt doch am Ochs'n häng'n bleib'n. Oder an alle Ochs'n von der G'meind'. Auf die Weis' wird 's G'lander gar net g'macht! Jetzt, i mein' halt – Der Lehrer hat gar nix z' meinen, sondern nur z' schreib'n. Der Simlechner muß mach'n laß'n und damit hasta! Das thut er net! Nachher laß'n wir's auf an Prozeß ankommen. Freilich – 's G'lander mach'n, das kost' vielleicht zehn Mark und hundert Mark
              verprozessir'n wir! Wenn wir an Advokat'n nehmen – So steckt der 's Geld ein und wir schau'n unser 'broch'n's G'lander an. Nachher zieh'n wir derweil an Strick 'rüber und überleg'n uns das Andere. A recht! I hätt' halt' 'denkt – Der Lehrer hat gar nix z' denk'n, sondern nur z' schreib'n! Also bleibt's bei'm 'broch'nen G'lander? Ja! Geh'n wir nachher zu 'was andrem über. Betreff Unterstützung des Pechlerlehnl – der
              Lehnl hat seit zwei Jahr' a kleine Beisteuer zu sei'm Unterhalt von der G'meind'
              'kriegt und es fragt sich jetzt, wie das weiter soll g'halt'n werd'n. Eigentlich
              ging's die G'meind' gar nix an, denn der Lehnl g'hört in's Oest'reichisch' 'nüber.
              Aber in Anbetracht, daß er seit dreiundzwanz'g Jahr' der G'meind' manch'n Dienst
              erwies'n hat, fleißig und arbeitsam g'wes'n is, hat man ihm die Unterstützung zukommen
              laß'n. I bin dafür, daß man 's eingeh'n laßt. Plag'n hat sich a andrer auch müß'n und kriegt
              nix, warum soll g'rad den die G'meind' erhalt'n? No, von erhalt'n kann g'rad kein' Red' sein; mit dem allein, was er kriegt, kann er
              net leb'n, aber – Verhungern kann er damit. Jetzt möcht' i den Herrn Bürgermeister doch schon d'rauf aufmerksam mach'n, daß das
              D'reinred'n vom Lehrer net geht. Nix für ungut, i hab' nur laut 'denkt. Leb'n thut der Lehnl von mir, also kann man net sag'n, die G'meind' erhalt' ihn – und
              die paar Pfennig' Zulag', meinet i, könnt' man ihm laß'n. Wenn der Herr Bürgermeister meint, laß'n wir's ihm. Laß'n wir's ihm! Ja, laß'n wir's ihm! I bin auch dafür. Der Lehnl wär' drauß'n und möcht' gern 'rein. Die Sitzung is gleich 'rum. Loisl, geh' wieder 'naus! Warum pressirt's denn so? I möcht' die G'schicht' auch lernen, daß i später net
              aufsitz', wenn i auch amal einer von den Großkopfet'n bin. Müß'n wir uns das g'fall'n laß'n, Bürgermeister? So weit bin i noch net im G'setzbuch, daß i wiß'n kann, ob großkopfet a Injurie is
              oder net. Lehrer, notir' den Ausdruck! G'schwollschäd'l. Und du gehst aug'nblicklich. Erst muß mir d' G'meind' 'was schenk'n! Wart', i schenk' dir 'was! Mi stimmst!  Läuft ab. Somit wär' die Sitzung aufg'hob'n. Dürft' i vielleicht jetzt auch red'n? Hast am End' gar an Fehler g'macht? I mein', a Fehler könnt' darin lieg'n, daß die G'meind' noch nicht den Dank
              ausg'sproch'n hat für die Uebertragung der Schnitzarbeit'n die der Huberbauer in
              uns're Kirch' g'stift' hat, an den Lohnerpauli. Der Lehrer hat Recht! Was der Pauli macht, is schön. Den Dank muß man wohl dem Herrn Baumiller zukommen laß'n, denn der hat den Pauli
              empfohl'n. Wenn der Huberbauer net in Tasch'n 'neing'langt hätt', wär' alle Empfehlung umsonst
              g'wes'n. I kann's ja leicht mach'n: I hab's ja! Mir geh'n die Batz'n noch lang net aus und wer
              – Wer net so viet Geld hat, is a Lump! Der Lehnl kann jetzt 'reingeh'n! Wenn der hohe Magistrat erlaubt – Aber daß dir Löcher in' Kopf schlagst, damit die G'meindskassa Doktor und Apotheker
              zahl'n kann, das erlaub'n wir net. Darüber könnt's ruhig schlaf'n. Der Pauli, der mi 'pflegt hat, hat g'sagt, das wird
              er auch noch z'samm' bring'n. Oho langsam! So 'was gibt's net; solang i in der Verwaltung bin, braucht sich die
              Kassa nix schenk'n z'lass'n. I muß mir jetzt a halbe Bier kauf'n; i bin vor lauter Sitzung ganz trock'n im
              Hals. Du hast ja gar nix g'red't. Aber trock'n bin i doch! So komm', feucht'n wir uns mit einander an. I glaub' es könnt' mir net schad'n, wenn i auch mitging'.  Alle drei
                ab. Weißt schon, daß mit mei'm Muckl und der Nandl alles richtig is? Wie is denn jetzt das so schnell 'gang'n? No mein, wie's halt bei junge Leut' geht. Meinst net, er schlagt wieder um? Soll nur umschlag'n, nachher schlag' i zu; die ewige Heiraterei wird mir z'dumm. Auf
              d'Woch'n müß'n's zum Standesamt. Das Standesamt bin i! I hab mir schon die Bög'n alle 'kauft, wo's draufsteht, wie und
              wo und was. I will mir net nachsag'n laß'n, daß i mein G'schäft net versteh'. Den
              letzt'n zwei, die dag'wes'n sind, hab' i's schon hing'sagt, daß sie's nur g'rad so
              g'stoß'n hat. Studier' dir nur für die meinen zwei auch a schöne Red' ein. Wer weiß, ob du's net
              bald für d' Loni brauch'n kannst. A alter Spruch sagt, dreimal hintereinander brennt's
              und dreimal wird g'heirat'. Das glaub' i net! Seit der letzt'n G'schicht is d' Loni wie umg'wand'lt. Sie kommt
              mir g'rad vor wie a Sulz; wenn du's anrührst, zittert's. Das hätt's damals auch bleib'n laß'n können; denn kein's im Dorf' steht auf ihrer
              Seit'n. Aber tröst' di, über alles wachst a Gras. Blos über'n Kirchthurm net!  Röthelbachbauer mit Lehrer ab. Also mein' Pension bleibt mir, wie mir der Lehrer g'sagt hat. Vor der Hand schon; wie's weiter geht, werd'n wir ja seh'n! Na, wie steh'ts, Bürgermeister? Seid's schon amal drüb'n g'wes'n in der Kirch'n? Ja, erst am Sonntag in der Früh'. Ach was, i mein', ob ihr schon nachg'schaut habt, wie weit der Pauli mit der Kanz'l
              is? Das werd' i schon noch amal z'seh'n krieg'n. I will net z'samm' kommen mit dem
              Wildling, der mei'm Deand'l so mitg'spielt hat. Der Mensch hat ja g'schimpft wie a
              Rohrspatz. Der Teuf'l soll ihn hol'n. Jetzt das wär' g'rad net notwendig; aber fort wenn er käm', fort aus'm Ort, dann wär'
              allem abg'holf'n. Aha, blast der Wind wieder aus  dem  Loch! Der wird fortgeh'n; was euch net einfallt! Wer weiß – wenn ihr amal ernstlich mit ihm red'n wolltet! I red'n mit'm Pauli! Da fließt schon eher der Amperbach aufwärts, eh' das
              g'schieht. Man muß nix verred'n! Ihr wißt, daß i dem Pauli schon lang antrag'n hab', mit mir in
              d' Stadt z'geh'n, um sich dort ausz'bild'n. I mein', es wär' auch a Pflicht für die
              G'meind', die so an talentvoll'n Mensch'n hat, daß sie ihn net aufwachs'n laßt wie
              Erdäpf'lkraut. Ihr müßt 'was dazu thun, daß aus dem Buab'n 'was wird. Geld braucht ihr
              kein's dazu her z'geb'n. Das is für an Bauern d' Hauptsach'! Jetzt wenn du net dein Schandmaul wieder dazwisch'n hätt'st, wär's gar net ganz.
              Wirst net nachgeb'n, bis 'nausfliegst. Wär' net z'wider; is mein Kopf so noch net ganz. Ja – wenn's nix kost', nachher ließ sich vielleicht 'was mach'n. Das mein' ich eb'n auch! Aber ihr als Vorsteher müßt ihn halt vor Allem dazwisch'n
              nehmen. Was wär' das für euer Dorf für a Auszeichnung, wenn er berühmt werd'n thät'.
              Von der ganz'n Welt kämen d'Leut' herg'lauf'n, um den Ort und das Haus anz'schau'n, wo
              er gebor'n is. Meint's ihr? No freilich! Und den Herrgott, den er dir g'schnitzt hat, den kauft dir nachher amal so a Stadtfex
              um so viel Geld ab, daß gleich an ganz'n Bauernhof d'rum kriegst. Das wär mir schon recht! Und wenn ihr noch dazu sag'n könnt: i bin's g'wes'n, der ihn so weit 'bracht hat. Himmelsap'rment, i probir's! Gleich geh' i 'nüber zu ihm in' Kirch'n! So is recht! In einer Viert'lstund' bin i wieder da und nachher muß die G'schicht' in Ordnung
              sein!  Eilig ab. Die Müh' könnt' er sich erspar'n, denn der Pauli geht net! Weißt du das so g'wiß? Leichter tragt a Birnbaum Nuß'n, eh' das g'schieht. Ja, Herr Fritz, im ganz'n Haus such' i schon nach Ihnen; 's Frühstück is schon lang
              fertig. Soll i 's 'reinbring'n? Na, i komm' schon.  Geht ab. Loni will ihm folgen. Hehe, Deand'l, mi sixt wohl gar net? Meiner Seel', der Lehnl! Ja wie geht's dir denn, du armer Kerl! Was macht denn dein
              Kopf? Mein Gott, so ei'm dick'n Schäd'l schad't net leicht 'was. Wie geht's denn dir? –
              Schaust net gut aus – hab' all'weil Zeitlang g'habt nach dir und hab' 'glaubt, du
              b'suchst mi amal. I wär' schon kommen – wenn – aber Wenn – aber – in das Haus gehst net 'nein, gelt? Du hast wohl g'hört – G'hört und g'seh'n g'nug – Deand'l – das war net recht! Sagst du auch so! I muß mir schon von den andern Leut' g'nug hör'n. Meinst vielleicht, i sollt' di noch lob'n auch? Das wär' doch z'viel verlangt. Wer
              den Pauli g'seh'n hat wie i – wie er heimkommen is, kein Wort g'red't, sein
              Feiertagsg'wand wegg'worf'n hat und wieder n'aus is bei der Thür' – Deand'l – der kann
              dir kein Fleißbillet geb'n. Erst am andern Tag' in der Früh' is er wieder 'kommen, und
              wie i ihn frag'n hab' woll'n, was denn is, hat's g'heiß'n: red nix, wenn du hab'n
              willst, daß i dir gut bin. Du bist halt auch wie die andern; red'st allweil blos von ihm, aber net von mir. Hab'
              i mi schon so g'freut, daß i mit dir über die G'schicht' disk'rir'n könnt', derweil is
              das auch wieder nix. – Jetzt is halt aus! No – das möcht' i g'rad doch net so steif behaupt'n.  Wasamal a rechte Lieb'
                war, diebleibt's auch, mag da g'scheh'n, was will! So – du hast ihn net g'seh'n, wie er dag'stand'n is und g'red't hat – a ganz'
              Mannsbild, wie man sich's denkt – und wie er g'sagt hat: jetzt wenn sagst, zwisch'n
              uns is nix und zwischen uns wird nix, nachher kannst Recht hab'n! – Und das B'hüt'
              Gott – i dank'! Ja, ja – das will i schon glaub'n – aber – wenn auch bei ihm, wie i mein', 's Eis net
              gar so hart wär' – du kannst ihn ja doch nimmer mög'n. Na! Nie! Lieber sterb'n! Das is aber g'schwind 'gang'n! Wo is der Maler? Wo is denn der Maler? Drauß'n!  Ruft zur Thüre hinaus.  Herr Fritz, kommen's g'schwind 'rein!
                 Zum Wirte.  Aber was is denn? Wo brennt's denn? Schon wieder da? Da bin i schön an'kommen. Wie so denn? No, wie so! – I hab's noch recht fein eing'fad'lt auch; hab' a Zeitlang sein' Arbeit
              ang'schaut und nachher hab' i ganz schlau g'fragt: gehst jetzt bald 'nein in d' Stadt
              mit'm Herrn Baumiller? Antwort hab' i keine 'kriegt, hab' aber doch net aus'laß'n und
              hab' ihm alles vorg'stellt, wie's is und wie's wär' und wie's sein könnt' – und was
              meint's, daß er nachher g'sagt hat? No? Net viel! Hing'stellt hat er sich vor mi und hat g'sagt: »Sixt Klosterwirt, verbiet'n
              kann i dir's net, daß du red'st – aber wenn noch viel am Herz'n hast, nachher geh' i
              derweil heim und 'bald fertig bist, laßt mir's sag'n, nachher komm' i wieder und
              arbeit' schön stad weiter« – hat mi steh'n laß'n und is in d' Sacristei 'nein. Das is doch a damischer Teuf'l. Daß i nimmer mit ihm red', das weiß i g'wiß. Was hab' i jetzt davon? Auslach'n thut
              er mi, und d' Zeit hab' i versäumt. Lehnl, gleich gehst mit mir in' Keller  Für
                sich.  Jetzt fang' i vor lauter Wut 's Pansch'n an!  Eilig
              ab. Was hab' i g'sagt? I kenn' meine Leut'. Der Pauli hat alles z'viel Respekt vor der
              Stadt. Er denkt sich, d'Herrenleut' sind wie Katz'n, streicht man's schön glatt über'n
              Buck'l 'nunter so schnurr'n's und schmeichel'n's, streicht man's aber widerborstig, so
              funk'ln's und kratz'ns.  Ab. Ja, ja!  Mit einem schweren Seufzer.  So geht's schon manchmal auf der
              Welt. – Jetzt werd' i halt wieder an mein' Arbeit' gehn.  Wendet sich zum
                Gehen. Loni! Was is, Herr Fritz? Könnt' man jetzt mit dir net auch amal a g'scheidt's Wört'l red'n – Man müßt's halt probir'n! Weg'n meiner und weg'n Pauli. Jesses, wenn i nur den Namen nimmer hör'n müßt'; i kann ihn net aussteh'n. I red' ja nur g'rad deßweg'n von ihm, daß du amal zur Ruh' kommst. Und das g'schieht
              net eher, vor der Pauli net geht. Aber daß er net geht, habt's ja grad vom Vater g'hört. Die Sach is halt net recht an'packt word'n. Du mußt die G'schicht' in d'Hand
              nehmen! Das versteh' i net. Wirst's gleich versteh'n. Komm', setz' di amal a bisl daher zu mir.  Beide
                setzen sich.  Sag', Loni, kannst du's begreif'n, daß a Mensch mit ganz'm
              Herz'n und ganzer Seel' was wünscht und hofft, so, daß er gar kein' andern Gedank'n
              mehr hat. Begreifft du das? O ja! Sixt, Loni, so a G'fühl hab' i g'habt, wie i a junger Mensch war. Wie i ang'fangt
              hab' z' mal'n und wie i die Bilder g'seh'n hab' von unsere groß'n Künstler, da is in
              mir der Wunsch aufg'stieg'n, 'was gleiches z'schaff'n und auch Bilder z'mal'n, vor
              denen die ganze Welt staunen müßt'. Der Wunsch war a recht schöner und was an mei'm
              gut'n Will'n und an mei'm Fleiß g'leg'n is, das is auch redlich g'scheh'n. Aber weiter
              hab' i's halt doch net 'bracht, als daß meine Bild'ln gern 'kauft word'n sind und daß
              i mir a bisl 'was erworb'n hab'. Da find' i auf amal an Mensch'n, der die Gab', die
              mir g'fehlt hat, im reichst'n Maß besitzt und dem, um das z' werd'n, was mir beim
              best'n Will'n und allem Fleiß net g'lung'n is, gar nix fehlt, als die richtige
              Schul'! Is das – der Pauli? Ja, Deand'l, das is der Pauli. All'weil besser und besser hab' i ihn kennen lernen –
              und wie mein Glaub'n an sein Talent immer mehr und mehr bestärkt word'n is, da hat in
              mir unter all' der Asch'n die alte Glut wieder aufg'flammt. I seh' den Mensch'n im
              Geist schon wachs'n und werd'n, i seh' im Voraus schon die Kunstwerk', die unter
              seiner Hand entsteh'n soll'n und in Gedank'n   seh' ich die Leut' sich
              d'rum 'rum dräng'n und hör', wie sie einander erzähl'n: Der alte Maler is, der den
              Mensch'n für die Kunst g'wonnen hat – und von dem Dank', den die Welt ihm 'bracht
              hätt', wär' auch für mi a Theil abg'fall'n, wenn auch nur a ganz kleiner – und i wär'
              z'fried'n g'wes'n. Was kann i thun, daß es so kommt, sagen Sie's mir und i thu's! Du mußt mit'm Pauli red'n. Na! Na! Verlang'n's was woll'n, aber das kann i net. Und g'rad das is 's einzige, was noch helfen kann. Soviel Lieb' is bei ihm noch
              all'weil daheim, daß er dir's net abschlagt, wenn du zu ihm sagst: Pauli, i bitt' di,
              geh' fort, mi leid't's nimmer im Dorf', solang' du da bist! – Wenigstens mußt es
              versuch'n. Schau', du hast schon a Schuld abz'trag'n an dem Mensch'n und i mein' fast,
              es könnt' dir dein Herz a bisl leichter mach'n, wenn du dir sag'n kannst, du hast 'was
              zu sei'm Glück bei'trag'n. Glaub'n's denn auch g'wiß, daß es sein Glück sein wird, wenn er geht? Das is mein' feste Ueberzeugung. In Gott'snamen – i thu's – weil Ihnen a G'fall'n damit g'schieht – und weil – weil i
              so froh bin, wenn i den Mensch'n nimmer sieh. So is recht. Jetzt kann i ruhig wieder auf meine Berg 'naufsteig'n. Weißt, es muß ja
              net gleich sein. Wenn i heut' Abends heim komm', können wir nochmal d'rüber red'n und
              nachher wird sich schon amal die rechte Zeit dazu find'n. Jetzt b'hüt' di Gott und i
              dank' dir halt im Voraus für dein' gut'n Will'n – B'hüt' Gott!  Ab. B'hüt' Gott!  Nach kurzem Bedenken.  Es muß ja net gleich sein, hat er
              g'sagt – Wohl muß es gleich sein, denn a alt's Sprichwort sagt: man muß 's Eisen
              schmied'n, so lang's heiß is. – Resl! – Die muß ihn mir gleich 'rüber hol'n. Was magst? Geh' 'nüber in' Kirch'n und sag' dem Pauli, der Herr Baumiller möcht' gleich mit ihm
              red'n. Ja – aber – Schau' net so dumm und thu' was i dir schaff'. Das is aber g'spaßig! A Herzklopf'n hab' i schon, als ob a Hammerschmied'n da drin wär'! Loni – Loni – um Gott'swill'n – g'schwind! Was is denn? D' Su – d' Supp'n lauft über. Du dummer Kerl; jetzt bin i aber schon so erschrock'n. No ja – wenn 's Beste 'rauslauft aus'm Haf'n. So zieh' ihn weg vom Feuer, Gisp'l dummer! Wenn i mi aber brenn'? Wär' auch kein' Schad'. Jetzt mag i extra net.  Geht ab. Heilige Mutter steh' mir bei, da is er schon. Jesses d' Loni!  Er bleibt bei der Thüre stehen und dreht in peinlicher
                Verlegenheit den Hut zwischen den Händen. Grüß' Gott! Grüß' Gott auch. I weiß net, ob i da recht bin? I soll zum Herrn Baumiller
              kommen! Ja, ja, bist schon recht – er hat g'sagt, du sollst da wart'n, er wird gleich kommen
              – hat er g'sagt. No, da werd' i's wohl thun müß'n.  Er setzt sich mit dem Rücken gegen Loni an
                den rechts an der Wand stehenden Tisch. Verlegene Pause. Loni versucht zu sprechen,
                vermag aber kein Wort hervorzubringen; die Hände auf dem Rücken, geht sie nun mit
                dein Anscheine möglichster Gleichgiltigkeit nach dem Hintergrunde. Verstohlens sieht
                Pauli nach ihr um, dreht aber hastig das Gesicht wieder gegen die Wand, sowie Loni
                Kehrt macht. I werd' doch lieber drauß'n wart'n. Na, na – so bleib' nur – er kommt gleich! Das heißt – es könnt' ja möglich sein, daß
              er auch net gleich käm' – aber – wenn du's vielleicht mit der Arbeit recht notwendig
              hast – i weiß auch, was er dir z'sag'n hat – nachher – wenn du meinst – und wenn du's
              von mir anhör'n willst – nachher könnt's ja i dir auch sag'n. Schau' Loni, plag' di net. Du hast's schon in Manchem recht weit 'bracht, aber 's
              Lüg'n bringst doch net recht z'samm'. Druck's nur 'raus, was mir z'sag'n hast; i
              merk's ja doch, daß a abg'machte Sach' is, daß du mit mir red'n sollst. Na, g'wiß net – das heißt – Es is schon gut!  Er bleibt regungslos bei der Thüre stehen. Abermals verlegene
                Pause. Wie geht's denn dei'm Mutterl, hab's lang net g'seh'n? I dank', ganz gut! I hab' g'hört, sie red't dir all'weil zu, du sollst mit'm Herrn Baumiller in d'Stadt
              geh'n. Kann schon sein. Und du wollt'st net. Is auch möglich! Und warum denn net, wenn man frag'n darf? Weil's mi net freut. Das is freilich a ganz g'wichtiger Grund. Aber wer weiß, ob dein Mutterl net am End'
              Recht hat und ob's net dein Glück wär', wenn ihr folg'n thät'st. No also, sixt es, da wär'n wir ja bei der Sach'. Vor einer halben Stund' war dein
              Vater bei mir und jetzt schicken's di! Ja, Pauli, i will's auch net länger läugnen; der Herr Baumiller hat mir 's
              Versprech'n abg'nommen, daß i dir zured'n soll, daß du mit ihm in d' Stadt ging'st. A
              klein's bisl, hat er g'meint, könnt'st doch noch auf das hör'n, was i dir sag' – und
              nachher hat er g'meint, wenn i dir saget: Pauli, mi leid't's nimmer im Dorf, solang'
              du da bist – mein' Rast und mein' Ruh is weg – geh' fort von da – so – so thät'st du's
              auch – hat er g'sagt. Und du schamst di net, mir so 'was in's G'sicht z'sag'n. Mein' Ruh' hast mir
              g'stohl'n, um meiner Lieb' will'n hast mi b'schand'lt vor alle Leut' und jetzt kommst
              und willst mein' Lieb z'Hilf' nehmen, um mi von meiner Heimat z'treib'n, von Mutter
              und Haus. Loni, das is grundschlecht! Pauli, i bitt' di um Gott'swill'n, glaub' so 'was net von mir. Wenn i mi hab'
              überred'n lass'n, daß i dir zured', so war's, weil i überzeugt bin, es wär' besser für
              di, wenn ging'st – weil du mi dann vielleicht vergeß'n könnt'st und alles, was
              g'scheh'n is. Und wenn du nachher a berühmter Bildhauer werd'n thät'st und alle Leut'
              dich gern hätt'n und in Ehr'n halt'n – und wenn du nachher recht reich werd'n thät'st
              – so hätt' i halt g'meint, könnt'st leicht auch das find'n, was in deiner Heimat
              umsonst g'sucht hast – die Lieb' von ei'm brav'n Deand'l. Also g'rad weg'n mei'm Glück? Du mitleidig's Deand'l! – I sag' dir, i glaub' dir's
              net; i glaub' viel eher, daß du jetzt lügst und daß dein' erste Red' Wahrheit war, daß
              mich blos fort hab'n willst, weil i dir im Weg umgeh'. Na, Pauli, g'wiß net! Laß' es gut sein! – Ja, i geh' dir aus'm Weg. Du sollst dein' Ruh' find'n, ob i mein
              Glück, das is a   and're Frag'. Glaub' ja net, daß i mir aus dem Maler
              sei'm G'schwatz a Hoffnung mach'. I will net berühmt werd'n und brauch' kein'
              Reichthum – was i brauch', hab' i Gott sei Dank und wollt' i mir mehr wünsch'n, müßt'
              mi unser Herrgott straf'n. Aber mag's jetzt sein, wie's will – i geh' – und wenn i
              auch in mein Unglück renn'. Ja, wenn du so denkst, Pauli, da wär' mir's gleich lieber, du blieb'st da. Plag' di net, dein Ernst is ja doch net! I bin schon über gar viel weg'kommen und
              werd' mi auch da durchschlag'n. Freilich, wie schwer als es mir wird, das kann dir
              gleich sein, wenn's nur nach dei'm Kopf geht. Na, Pauli – wenn du mi auch für recht schlecht haltst, so schlecht bin i doch net –
              und sixt, wenn du meinst, es wär' net so, wie der Herr Baumiller sagt, sondern so wie
              du sagst – sixt – da mein' i, wär's besser, du gingst net fort, sondern bliebest da
              und thät'st auch gleich – Geh' sei stad – es is jetzt vorbei! Aber g'rad dadurch, daß i geh', will i dir noch
              beweis'n, wie gern i di g'habt hab' – und somit b hüt' di Gott.  Er wendet sich
                zum Gehen. Pauli! Was is?  Loni macht vergebliche Versuche, zu sprechen.  Wenn noch an
              Wunsch hast, schenir' di net – jetzt geht's in ei'm hin! Wenn's wirklich a b'schloß'ne Sach' is, daß gehst – nachher – nachher könnt'st mir ja
              doch noch zum B'hüt' Gott dein' Hand geb'n?  Sie streckt ihm die Hand
                entgegen. Loni!  Plötzlich hält er inne.  Na! Das geht ja doch net, daß i die Hand
              drück', die nach mir g'schlag'n hat. Wenn i dir aber sag', wie weh' mir's schon all'weil g'wes'n is – und wie i schon oft
              mit naß'n Aug'n die Stund' verwünscht hab', wo i dir so a schwer's Unrecht hab' anthun
              können – wenn i di so recht von Herz'n um Verzeihung bitt', darfst mir dann dein' Hand
              auch net geb'n? Ja, Loni, da hast du's! Das Wort laßt viel vergeß'n und wird mir mein' Weg leichter
              mach'n. Und willst denn jetzt auch wirklich fort? Du fragst mit einer Stimm', so gut und lieb, wie i's noch nie von dir g'hört hab' und
              aus deinen Aug'n schaut's mi an, daß i's fast net für möglich halt'n kann. Loni –
              meinst net, es könnt' noch anders werd'n zwisch'n uns? Meinst du? I schon. Ja, wenn du vergeß'n könnt'st, was i dir für a Schand' an'than hab', nachher mein' i
              auch! A was Schand' – es wär ja gar nie a Schand' g'wes'n, wenn net d' Leut' dabei
              g'stand'n wär'n. Und du hast es ja blos in der Hitz 'than. Sixt, alles ließ' sich
              wieder gut mach'n, wenn du nur an fest'n Will'n hätt'st und wenn du di a wenig z'samm'
              nähmst. So sag' mir doch g'rad wie. Wenn du mit mir Hand in Hand in' Kirch'n ging'st und auf die Frag' vom geistlich'n
              Herrn, ob mi hab'n willst für 's ganze Leb'n, vor all' den Leut'n recht laut sag'n
              thät'st: Ja! Willst das, Loni? Ja – ja – i will! Und so laut will i's sag'n, daß deine geschnitz'n Heilig'n selber a
              Freud d'ran hab'n soll'n. Ja, dein will i g'hör'n mit Leib und Seel'.  Sie fällt
                ihm um den Hals.  Du braver du treuer Bursch! Ja Loni, was treibst denn? I halt' den Pauli, daß er net fort kann. Geh' Traudl, mach' dir doch keine unnütz'n Gedank'n. 's Rad'l lauft jetzt schon,
              wie's lauf'n soll. D' Hauptsach' is doch, daß d' Loni Ja g'sagt hat. O mein, red' net, da hab'n schon manche ihr Stuhlfest g'halt'n und nachher is doch
              noch z'rückgang'n. Was wär bei der Wetterhex' net möglich? No ja, das is schon wahr, aber g'rad das is a Hauptzug von der Loni, daß wenn's amal
              sagt, so is und so muß sein, nachher beibt's auch und kommt kein Tipferl mehr davon
              weg. Ja, ja – aber 's Ganze is mir halt doch z'schnell gang'n. 's Mad'l hat ja
              umg'schlag'n wie's Wetter im   April. Und nachher – jesses – jesses –
              jesses – jetzt is mir schon wieder a Masch'n 'nunterg'fall'n. I sag's ja, gar nix geht
              mir mehr z'samm'. Du strickst wohl schon d' Hochzeitssock'n? Die soll'n schon fertig sein, wenn der Hochzeitlader einspricht. Ja was willst denn du bei mir? Di net, denn du tragst mir nix mehr ein. Aber dein Bub'n darf i nimmer auslaß'n. Wie
              i g'hört hab', Hochzeit wird, gleich hab' i dir's Rennen ang'fangt wie a Roß, wenn's a
              Brems'n sticht. Und hast's gleich im ganz'n Thal aust'rommelt – da sagt man all'weil von den alt'n
              Weibern – d' Mannsbilder wenn anfang'n sind zehnmal ärger und gar du, du bist der
              allervoreiligst; du wirst schon aus der Nud'l an Dalk'n mach'n. 's Dalk'n mach'n is dein' Sach' – 's Heirat'n mach'n die meine. Wie i nur wo zwei
              schnauf'n sieh als Liebsleut', kommen's mir nimmer von einander. Man muß aber 's Heu net einführ'n bevor 's dürr is. Aber heirat'n, solang' man jung is. I hab's all'weil g'sagt, der Pauli hat a
              Roßglück. A Deand'l, wie d' Loni is, kommt nur alle heilige Zeit'n amal auf d'
              Welt. No, no, jetzt lob's nur net gar über'n Schell'nkönig. Von euch kann man so 'was freilich net sag'n. No mein', wir sind auch aus kei'm schlechtern Holz. Wenn i an Vergleich anstell'n wollt', dürft' i blos sag'n: Zwisch'n euch und der Loni
              ist a Unterschied, wie bei den Zündhölz'ln, die einen taug'n was, die andern nix.
                 Man hört einen Juhschrei. Jesses, da kommt er! Da is a gut's Zeich'n. Mutter, da bring' i dir jetzt die Tochter in's Haus. Schau' dir's ordentlich an und
              weil du weißt, was mir das Deand'l wert is, so wirst auch wiß'n, wie's g'halt'n muß
              werd'n bei uns. Traudl, du gute Seel', i hab' dir so viel abz'bitt'n, daß i gar net weiß, wo i
              anfang'n soll. Verzeih' mir   halt und nimm mi gern auf in dein Haus, i
              will dir g'wiß a brave Tochter und dei'm Bub'n a rechtschaffen's Weib sein. O mein lieber Herrgott, i weiß ja gar net, was i sag'n soll. A solche Freud' soll i
              altes Leut noch erfahr'n! Dein Herz hat sich um'dreht und die bessere Seit'n is
              'rauswärts 'kommen. Du hast mein' Pauli gern und willst ihn heirat'n! Na, er heirat' sie. Jetzt i sag', sie heirat' ihn. Da muß a Schiedsg'richt her! Das is gleich entschied'n. Wir heirat'n einander und damit is aus. Na da geht's erst recht an. He! Aufg'schaut! A Ochs kommt! Und das kein kleiner! Sonst ging'st du net auf d' Seit'n. So is recht, daß Bier da is; jetzt kann die Gaudi gleich angeh'n. Und wenn das Faß'l leer is, zahl' i a neu's. Das laß' i mir g'fall'n. Wenn der Verspruch schon so g'feiert wird, wie wird's
              nachher erst auf der Hochzeit zugeh'n! Da kommen wir dann aus'm Rausch gar nimmer 'raus. Packt's an, Buab'n, das Faß'l kommt in d' Stub'n 'nein. Es kommen noch mehr Leut',
              denn i hab' alles eing'lad'n, was mir unterwegs g'lauf'n is. Und i bin bei alle Vettern und Bas'ln g'wes'n und hab's herkommen g'heiß'n, aber
              g'schenkt hat mir kein's 'was. Du kriegst schon 'was von mir, Loisl! Ja – wenn's alle wär'n wie du; aber das sind lauter Notnick'l. Loisl, thu' stad und werd' net grob! Di mein' i net, du hast selber nix, d'rum kannst mir auch nix geb'n.  Er zieht
                ihn auf die Seite.  An schönen Gruß soll i dir ausricht'n vom Lehnl. Warum kommt er denn net selber? Er hat g'sagt, er kann net und du thät'st schon wiß'n, warum 's besser wär', wenn er
              wegbleibet. I hab' ihn nachher ausg'lacht und hab' g'sagt, er wär' a dummer Kerl; denn
              wo's so a gut's Bier gibt, da bleibt a g'scheidter Mensch net weg. No, wär' net z'wider, wenn der Lehnl heut' Abend fehl'n thät'! I hol' ihn.  Er
                schleicht sich nach kurzer Zeit hinweg. Aber das is schön, Bachbauer, daß du da einsprichst, freut mi schon recht und vom
              Muckl auch. Der freut mi am meist'n.  Ab in's Haus. I werd' doch net wegbleib'n von ei'm Haus, wo 's Glück ein'zog'n is? Was hast denn du da für ein Schnellfeuerzeug? Weiß der Teuf'l! Bei dir z' Haus hab i's ausg'führt; hab'n alle großmächtige schwarze
              Köpf', aber kein einzig's taugt 'was. Ja, mein Lieber, das sind keine Zündhölz'ln für Bauern; die geh'n an der ledernen
              Hos'n net an. Habt's aber auch lauter so neumodisch' G'lump! Die hab' i mir eigens für solche Gäst' ang'schafft, die d' Zündhölz'ln blos im
              Wirtshaus kauf'n. Weißt – ohne die Schacht'l brennen's net. I dank' dir halt recht schön, daß du mir's g'sagt hast; 's nächstemal stiehl i d'
              Schacht'l mit. Schlecht g'nug bist dazu!  Man hört Schläge aus dem Hause.  Weiter
              jetzt, an'zapft wird. Heiliger Florian, a frisch' Bier! Bauern, halt's mi, sonst dreht's mi.  Alles
                ab in das Haus bis auf Loni und Muckl. Vom Anfange der zweiten Scene bis hieher muß
                ein immerwährend reges Leben herrschen mit Kommen und Gehen, Begrüßen und
                Glückwünschen, ohne doch den Dialog zu stören. No, Loni, jetzt is halt doch so 'word'n, wie i dir all'weil g'sagt hab' und man darf
              dir und dem Pauli Glück wünsch'n. Das darfst thun. Mi wundert's nur, daß du so g'schwind bei der Hand damit bist. I bin mir schon net recht g'scheidt g'wes'n, was i thun soll, denn auf die Weis', wie
              du mi die letzt' Zeit behand'lt hast, hätt' i beinah' 's Kurasch verlor'n. Riskirt hast's aber doch! No mein, i hab' mir nachher auch gleich wieder 'denkt, den Kopf kannst mir ja doch
              net 'runterreiß'n. Du hast Recht g'habt, denn weißt, jetzt is mir schon eins, jetzt kannst sag'n was
              magst. No, du hast di früher auch net viel d'ran 'kehrt. Aber schau' jedem schlagt sein'
              Stund'. Mi hat's mit der Nandl bös erwischt, die zieht dir d' Masch'n weiters net
              z'samm'. In vier Woch'n sitz' i drin im Schlaghäus'l und nachher heißt's parir'n. Aber sonst, wie's scheint, stehst die ganz gut dabei. Kann mi net beklag'n. Weißt, d'Nandl hat ihre gut'n Sach'n auch. Und g'wiß hast's besser 'troff'n, als du's wert bist. Möchst di wieder einschmeich'ln bei mir? Aber schau', soll'st mir halt doch
              verzeih'n, schon deßweg'n, weil mein' Eifersucht dein Glück g'macht hat. Wenn sagst, daß di reut, will i dir wieder gut sein. Freilich reut's mi, wenn i auch net läugnen kann, daß mir a große Gaudi g'macht hat,
              wie ihr auf amal auf einander losg'fahr'n seid's, wie die g'stupft'n Gock'ln Du bist a netter Mensch, du! Und doch hast mi net mög'n. Na! Hätt' i nur von Anfang net so viel Angst ausg'stand'n weg'n Lehnl. Das hatt' weiters
              net dumm ausg'schaut, wenn   i, der einzige Sohn vom Röthelbachbauern, a
              paar Monat' hätt' sitz'n müß'n wegen so einer dalket'n G'schicht'. Ja – hast denn du dem Lehnl 'was 'than? Weißt denn du da nix davon? Aus dem G'schwatz werd' i net g'scheidt. Kannst dich ja doch leicht noch erinnern an den Tag, wo i mit mei'm Vater zu euch
              'kommen bin und wo du mir nachher so g'schwind an Korb 'geb'n hast, da war gleich
              d'rauf d' Red', daß du am andern Tag' auf d'Alm gehst. Da hab' i mir denkt, den
              Katz'nsprung könnt' i auch noch d'ran wag'n. Vielleicht red't man sich leichter mit
              dir, wenn du allein bist. Und du warst in der Nacht auf der Alm? Freilich, und g'rad wie i an dein Fenster hab' klopf'n woll'n, da kommt der Lehnl
              dazu, packt mi und wie's geht, i hab' ihn halt wegg'schlenzt – und da – da is er halt
              unglücklich g'fall'n. Weiter – weiter – In der erst'n Angst, man könnt' mi seh'n, bin i ausg'riß'n. Freilich hat mi d' Sorg'
              um den Lehnl net weit kommen lass'n. So bin i wieder z'rück und hab' g'seh'n, daß der
              Pauli da is und dem Lehnl aufhilft. Der arm' Kerl hat g'meint, er müßt' schon sterb'n
              weg'n dem bisl Loch im Kopf und hat den Pauli heilig versprech'n laß'n, daß er dir a
              Schutz sein wollt' und a Hilf', ob du gut oder ungut mit ihm wärst. Alles hab' i mit
              ang'hört, auch wie er ihm verrat'n hat, daß du sein leiblich's Kind wär'st.
                 Zutraulich.  Weißt, von mir aus hat's kein Mensch erfahr'n und
              erfahrt's auch Niemand. Brauchst di net z'sorg'n, daß i's weiß. Heilige Maria – was – hast du g'sagt! Ja weißt denn du da auch nix davon? Pauli – wo is der Pauli! Jetzt das is a schöne G'schicht', Herrgott von Mitt'nwald! I glaub', Bruder, da hast
              a Dummheit g'macht.  Ab ins Haus. So laß' mi doch geh'n und zwing' mi net. Gar nix sagst und gehst mit 'rein.  Er zieht ihn durch die Thüre des
                Gitters.  Du hast am allererst'n a Recht und a Pflicht, daß da bist. Wenn du wiß'n thät'st, wie's bei mir da drin ausschaut, nachher sähest ein, daß i in
              kein' lustige G'sellschaft paß'. A was da! Du hast all'n Grund, lustig z'sein, jetzt wo dein Lieblingswunsch in
              Erfüllung geht, daß d' Loni und i a Paar werd'n. Ja – früher – da hab' i's mir ausg'mal'n in Gedank'n, wenn mein Deand'l amal an
              richtig'n Bursch'n zum Mann krieget und wie i nachher ganz glückselig wär', wenn i mit
              anseh'n könnt', wie das Deand'l so mitten drin sitzt im Wohlsein und in der
              Zufried'nheit. Und warum soll das net sein? Wir hab'n uns gern, und was an mir liegt, das weißt,
              wird auch g'scheh'n. Eb'n weil i das weiß, wird mir der Abschied lichter, als eigentlich für an Vater
              recht ist. Geh', red' kein so dalket's Zeug, du wirst fortgeh'n – wo willst denn du alter
              Zwick'l noch hin. A überspannte G'schicht' is, weiter nix. I will di net von dei'm Glaub'n abbring'n, aber es wird doch so sein müß'n, daß i
              geh'. Du weißt, daß der Muckl damals alles g'hört hat, was auf der Alm zwischen uns
              g'red't word'n is. Und wenn der was weiß, so weiß es auch's ganze Dorf. Und was is nachher? I bin der erst', der vor der ganz'n G'meind' dir die Händ'
              entgeg'nstreckt und sagt, daß i di mein' Vater heiß'n und als solch'n halt'n will. Und
              grad so wie i wird auch d' Loni – Sei stad – sei stad – du weißt net, wie das Deand'l über ihre Eltern denkt. Wenn d'
              Loni je erfahret, daß i ihr Vater bin – so gern's mi bis jetzt g'habt hat – mit dem
              Wort bin i ihr z'wider bis in d' Seel' 'nein. Und erfahr'n muß sie's, denn wenn der
              Muckl bis jetzt auch g'schwieg'n hat, so war das nur die Angst vor'm G'richt. I hab' von der Loni an bessern Glaub'n. Weißt was – jetzt hol' i's 'raus, nachher
              red'st off'n mit ihr. Na, Pauli, na! Um Gott'swill'n net! Sie könnt mir's nie verzeih'n, daß i sie
              weg'geb'n hab', wenn's auch nur g'scheh'n is aus Lieb' und in der G'fahr. Mir druckt's
              fast 's Herz ab, daß i 's Deand'l von jetzt ab nimmer seh'n soll, aber es geht net
              anders. I geh' in mein' Heimat z'rück, die paar Jahr'ln, wo ich noch z'leb'n hab',
              werd'n meiner G'meind' net z' viel sein.  Halblaut erklingt aus dem Hause die
                Melodie der Hochzeitsg'stanz'ln.  A Bitt' hätt' i aber noch an di. Sixt, da
              hab' i mir a bisl was erspart. Es könnt' g'rad so viel sein, daß man von da bis in
              mein Dorf amal dafür hin und herfahrt. Wenn nachher amal hörst, daß i g'storb'n bin,
              so laß' mi um das Geld mit'm Wag'n hol'n und laß mi eingrab'n an ei'm Platz'l, wo i
              mir denk'n dürft', 's Mad'l kommt amal neb'n mir z'lieg'n. Und jetzt laß mi geh'n. Na, Lehnl – na – du darfst net geh'n. Bleib' da – bei uns! Es geht net und kann net sein! Auch net, wenn i di bitt'? Loni! Mein Vaterl! Mein lieb's Vaterl! Loni – du sagst zu mir lieb's Vaterl – No freilich, i weiß ja, daß du's bist. 's is noch kein' Viertl'stund' her, daß sich
              der Muckl gegen mi verschnappt hat. Aber was hab' i von dir hör'n müß'n? Du willst
              deine Kinder verlaß'n? Untersteh' di – du – da müßt' i ja gleich in der erst'n Stund',
              wo i mein' Vater find', 's Greinen anfang'n. Kannst mir denn verzeih'n, was i dir – Red' net vom Verzeih'n. Im erst'n Aug'nblick, wo i g'hört hab', daß du mein Vater
              bist, is mir mit ei'm Schlag' alles Liebe eing'fall'n, was i von dir erfahr'n hab'
              seit dem Tag', wo du zum erst'nmal mein klein's Kinderhanderl 'druckt hast. Mein arm's
              Vaterl, was mußt du g'litt'n hab'n, wo du mich so gern g'habt hast. Aber jetzt soll
              dir's auch von uns zwei vergolt'n werd'n. Gelt, Pauli? Deand'l, was fragst noch? O mein lieber Herrgott – die Freud' – i könnt' jetzt gleich an Juhschrei mach'n, daß
              alle Berg' zum wak'ln anfang'n. Wenn i mir denk', daß wir alle mit einander in Fried'n
              haus'n – daß i noch Enk'ln am   Arm 'rum trag' – und wenn's größer sind,
              auf die Knie' reit'n laß' – und die Kindswäsch' – und die Dutz'ln – Pauli, halt' sonst
              mach' i an Kreuzsprung! Nur zu, wenn kannst! Aber d' Leut' – Kinder – was werd'n d' Leut dazu sag'n? Laß' sag'n, was woll'n – was kümmern wir uns d'rum? Jawohl – und damit 's net lang Zeit zum tratsch'n hab'n – am nächst'n Sonntag, wenn i
              und der Pauli 's erstemal in der Kirch'n aufbot'n werd'n so soll der Herr Pfarrer mi
              gleich bei'm recht'n Namen ruf'n. Mit mei'm Pflegevater und mit deiner Mutter red'n
              wir heut' noch sobald die Gäst' fort sind. Is dir's so recht, Pauli? Alles, was du willst. Du bist halt doch a lieber, guler Bua! Ja Loni – is das all's, was du ausg'richt' hast? Ja, das is all's. No, nachher hab' i mi schon an die rechte g'wend't. Sind's uns net bös, Herr Fritz, daß ihr Plan net 'naus'gang'n is; aber zwei Leut'
              z'wiß'n, wo's zu jeder Stund' gern g'seh'n sind und a Heimat hab'n, i mein', das wär'
              auch 'was wert. Bleib'n's uns gut! Ja – i thät' schon auch recht schön bitt'n. I sag's ja, unter Lieb'sleut' muß man sich misch'n, nachher geht man g'wiß ein. Ja was wär' denn jetzt das? Da drin sind die Gäst' und die Brautleut' treib'n sich
              'rum weiß Gott wo. Schau', der Herr Maler? No – was sag'n 's denn da? I werd' mi hüt'n, zu denen noch 'was z'sag'n. Weißt was, Maler, weil den Pauli net kriegst, jetzt nimmst mi 'nein in d' Stadt; mi
              kannst ausbild'n laß'n, so viel als magst. Und bin i auch kein Schnitzer, So kann i Schnitzer mach'n Und über meine Schnitzer Werd'n d' Stadtleut' damisch lach'n.