Acht wat!  Schlägt das Buch zu, legt sich zurück.  dat krieg ick nich to
            Enn', da ward mi ja de Kopp bie wehdauhn. Dat 's Di licht öber worden. Glöwst Du denn an all sonn' Kram? Aber Hugo? Dat is doch all nahforscht, dat is einfach wohr! Da brukt man nich veel an
            to glöben. – Wat kannst denn doran nich begriepen? Dat will mi alltosam nich in' Kopp. So deipes Wader, dat 'n Schipp, wenn 't unnergeiht,
            öberhaupt nich an 'n Grund kamen kann, giwt nicht! Wi willen se dat denn utforschen?
            Wenn 't Schipp stahn bliwt, denn bliwt doch dat Lot ok stahn. Kein weit denn, dat 't
            nich an 'e Grund is? Wenn man dat to 'n ersten Mal hört, kümmt 't einen ja 'bitten mutsch vör. Dat Wader
            hett doch ebenso got Gewicht as jedes annere, wenn de Buttel vull Wader is, is he
            swerer, as wenn he leer is. Nu stell di mal vör, da ligt soveel Wader opeinanner as 'n
            Karktormspitz hoch, nee, as  tein  Karktormspitzen hoch! Nu hett doch de
            unnerste Schicht de gröttste Last, un je höger du kümmst, je weniger hem de Schichten to
            drägen. Nich wohr? Versteihs Du 't nu? Ja, ja, dat kann ick nu all glöben. Na ja. Nu geiht jedes Dings, wat man rinnlaten deiht int Wader, so deip as't selbs swar
            is. Versteihst Du! Also smiet ick dit Messer rinn, dat geiht viellicht man ein
            Karktormspitz deip, 'n Lot viellicht söß, 'n gotteres von tein Pund woll tein, aber denn
            geiht't nich wieder, denn warden de unnern Schichten von all dat Wader, wat doröber is,
            all so stark tosam preßt, dat't nich mehr wieder kann; un denn bliwt 't stahn.
               Geht wieder zum Herd. – Jä, angahn kann 't ja. Nee! dat 's wohr! Jä. – Aber wie wölt s' denn dat rutkriegen, dat dat Wader in Würklichkeit noch veel
            deiper is? Wenn doch kein Lot mehr deiper geiht? Dat 's sonn Saak, nich? Kiek mal, sonn' grot Lot von tein Pund, wenn dat nu an ein
            Stell, wo 't öberhaupt kein Grund giwt, so wiet dahlaten is, dat 't steiht, denn is dat
            so swer, will man 't weder rut trecken, dat Haup- un Stahltrossen un ok Ankerkeden
            rieten würden! Sall ik dat nu glöben? Elsbe! Du hest mi all weder in fienen to'n Besten. Nee, nee, nee! ditmal nich! Aber denk doch mal 'n bitten nah: denk mal, dit lange Enn'
            von de Lien, de se mit dahl laten hem, de wigt doch ok all wat, un denn ligt op dat Lot
            so veel veel Wader – denn ehr dat steiht, möt 't all ornlich deip sien – de möst doch
            denn dat Lot all heben kön'. Dat kann 't nich! Uns' Riesenkrohn wür dat Ding nich weder
            rutkriegen. Mi ward all ganz swinnlig. Dräum ick nu, oder lüchst Du? Dat Du dat nu nich begriepen kannst. Dat Du lüchst? Jung! Du kriegst gliek 'n Flicken! Mama! Mama! Gott, Hugo! schrei doch nich so!  Wat denken de Lüd!  Geht zum Herd,
              gießt den Rest Wasser auf und holt dann Tassen aus dem Schrank.  Ick vertell Di
            einfach nichs weder. Wenn Du mi doch nichs glöben wullt. Doch! ick glöw 't ja! Ick glöw alles! Leig man wieder. Ick will Di wat lachen! Jo! dat möst mi noch erst seggen, wi 's de Loten weder rut kriegt, un denn, wur se
            weeten, dat 't nich an 'n Grund is. Dat steiht ja alles hier in, les doch! Dat Swatt is de Schrift. De kann ick woll lesen. Süh mal, aber man nich, wat datwischen steiht. Datwischen
            steiht 't meiste! Du kannst mi dat all so schön utdüden. Wo du man 'n por Wür to brukst,
            da mokt de Kerl 'n ganzes Bok von! un wat 'n dickes Aas! de Deubel war dor klok ut. Du möst di mehr Meuh geben, Hugo! 't is ganz got, wenn man 'n bitten wat versteiht.
            Hebt ji denn sowat nicht in 'e School hatt? Nee! giwt ja gornich! Religion, Singen,  Schön schrieben! Aber 'n bitten wat
            Intressantes, nee! denn wür uns ja dat Schoolgahn Spoß maken, un dat darf 't doch nich!
            Da haut s' ein 'all sonn' Hangelbangel nah 'n Liew rinn, de Striemen bliewt länger as
            dat Lehrte. Religion brukt wie nich! Singen lehrt   wie up Strot! un wenn ick
            man selbst lesen kann, wat ick schriew, is genog. De kleuksten Minschen schrieben doch
            am slechsten! Ji hebt doch sowat ok nich in 'e School hatt? Nee! Aber ick dacht ji Jungs harn mehr as wi. Mehr Släg! Jeden Dag, denn Gott in Himmel warden lätt! Ick wull doch kein fremde Lüd
            Kinner wat lern, nich för alles in 'e Welt! Ach! ick har grote Lust dorto! Aber ick möst ja gliek in Deinst un mit verdein. Donn lewt dien Mudder noch? Ik denk, de har sick all – um 't Leben bröcht. Nee, donn noch nich, gliek dornah erst. Ich bruk s' nich mehr, ick kunn mi nu allein
            helpen' schreew s' in' Breif – un denn hett s' sick ophangt. – Un 'n Vadder hew ick ja
            öberhaupt nich kennt, na, da wär dat nichs mit mien lehrn. – Aber ick hew leest, alls
            wat ik faten kriegen künn, de halben Nachten dörch ... Dat deist ja noch. Ah, langs nich mehr so! Bie denn olln Kaptein hew ick de ganze Bibliothek dörchpleugt.
            De lad ja öberhaupt alles von mi, sonn' richtigen Schörtenjäger wär dat noch, un darbie
            har he all griese Hoor. Aber bi mir har he sick sneeden. As denn sien Frau stürw, sull
            ick noch länger bie em blieben, so as Mäken för alles weißt Du ... Kann 'ck denn olln griesen Buck gornich verdenken. Du! Do dat leiber nich, Elsbe, Du künnst Di de Hand wehdohn. Dat wür ok noch nichs schaden. – Kiek!  Zeigt ins Buch.  da is ja sonn'
            Ding afbild't, wats' an de deipen Stelln runner lat, wo se immer noch Grund hebt, aber
            dat Bot weder optofier doch to swer is. Kiek! disse Stang, de dörch de Kugel geiht,
            stött denn op Grund un dordörch lätt de Keed los, de swore Kugel rutscht af un se bruken
            bloß de Lien optofiern. Donnerwetter! wat klok sind de Minschen! Ja. Un hier is nu ok glieks sonn' Art Kannon, wo se dat Lot mit int Wader
               scheiten  dohn, wo 't öberhaupt kein Grund mehr giwt. Nanu! Scheiten?! denn könnt se doch erst recht nich weeten, wo deip dat geiht. Teuw doch so lang! Kiek hier is sonn' Meter. An 'e Kugel, de se dahlscheiten dauhn, is
            nämlich 'n dünne Liehn; kiek, hier is de mächtige Rull. Wenn 't Lot nich wiedergeiht,
            ward de Liehn einfach afkappt, un disse Meter seggt dann ganz genau, wieveel von de
            Liehn aflopen is. Kiek! Ja – ja. – Ick segg, wo sind bloß de Minschen klok. Du weißt aber ok öber alles
            Bescheid. De ein' weit dit, de anner dat, un all weit s' wat. Bloß ick weit jetzt nich wat de
            Willem weder so lang utblieben mutt. Veel Fisch harn ji doch nichmol mitbröcht? De Ös! Jetzt hett 't Zweck, dat man se wegfangt, jetzt kamen kein mehr rinn. Du? Nee nich mal mittelmagreit. – As!  Drückt eine Fliege in der Hand
            tot. Gitt! Lat doch de armen Tiern, de wölt doch ok leben. Hä!  Schüttelt sich und
              wendet das Gesicht ab. Dat Du nich seihn kannst, wenn ick' 'n Fleig dodmak. De argert uns doch ok ob Schritt
            un Tritt.  In der Nähe tutet dreimal kurz ein Dampfer.  Da kümmt he. Is dat erst de Damper von Hambog? Kümmt de aber lat, is meist veer, un man markt all,
            dat 't düsterer ward.  Sie sieht zur Tür hinaus. He möst gegen Wind und Tied – wie hebt ja Floot – möt aber nu bald Hochwader sien. –
               Am Schrank.  Nu kiek bloß mal an, wat s' dor für intressante Figuren
            hensett hem. Dor is 'n Stern, dor is 'n Kreis un hier is 'n ganzen Meßhümpel. Sonn'
            Swienslüs! – Ja, wenn s' erst mehr bet weg sind, denn möt ick mal ornlich bie un alls afseipen.  – Da kümmt he!  Läuft nach links; wie sie dort die Tür geöffnet hat,
              bleibt sie unmutig stehn.  Hä! nu möt ok grad de Lütt an to schrein fangen! Giw s' man her, ick schuckel se 'n beeten in  Sucht Fliegen. Se schient all weder intoslapen, se legt denn Kopp op de Sied. Fohr se man 'n beeten.
               Willem Mews kommt übern Deich.  Da is he all. Goden Dag! Ick wull mi grad verkrupen, da fung de Lütt an.  Läuft auf ihn zu, faßt ihn bei
              den Ohren, küßt ihn. Heut abend scheint der Mond so schön, Mond so schön, Da will ich zu meiner Liebsten gehn, Liebsten gehn, Da will ich zu meiner Liebsten gehn. Mädchen! mach auf und :laß mich ein: :Ich möcht die Nacht wohl :bei dir sein:: Ich mach nicht auf, laß :dich nicht ein: :Es könnt über Nacht mein :Unglück sein::  Mädchen! mach auf und :sperr dich nicht: :Ich bin ein Kerl, heu-:rade dich:: Bist du ein Kerl, heu-:radest mich: :Ich bin imstand und :nimm dich nicht:: Wat bist denn so lang bleeben? All acht Dag kümmst man op'n halben Dag un denn bliwst
            ok noch de längst Tiet weg.  Sucht lachend seine sämtlichen Taschen durch. 
            Na? Nu, Elsbe, datt lätt sick doch mal nich ännern. Ditmal bliwt wi ok bit morgen
            Nahmiddag. Dat 's schön! Ja, seuk Du man to. Dor hest lang watt an. Hewt wi morgn nich Sankt Marten? Ja, dat is't ja. Ick hew all soveel Jungs mit Swiensblasen loopen seihn, aber doran hew
            ick wahrhaftig nich dacht. Denn geiht ja morgn de Larm weder los. Lat denn Lütt-Hein man nich mit. Bist Du denn all nich mehr hier? Gegen vier möt wi woll hier weg, denn sowat is Hochwader. – Wo steckt denn de Lütt?
            Wat? Hest Du em nich buten seihn? Eben leep he noch mit anner Jungs öbern Diek; ick denk, he
            hett Di von Damper halt. Ick will em woll seuken, de Lütt slöpt. Nee, lat man, de ward all von selbst kamen. Sühst Du! Denn hest 'n ok dropen.  Fühlt nochmal alle seine Taschen nach. 
            Wo hest 't denn ditmal bloß versteeken? Du wist mi doch nich wießmoken, dat Du nichts
            mitbröcht hest?  Lütt-Hein, zwei Bücher unterm Arm, kommt von links übern
              Deich. Ich hew nichs. – Kiek: is dat nich uns' Lütt? Wie he padraddig geiht.  Lacht.  Wat hett he denn unnern Arm? Ah! 'n lütten snakschen Kerl! Morn!  Legt die Bücher auf den Tisch.  Afgeben!  Macht kehrt, setzt
              sich die Mütze wieder auf und will hinaus.  Morn! Dat hest got makt! De Bad soll hierblieben!  Küßt ihn.  Hew ok schönen Dank!  Drückt
              ihn heftig an sich.  Ach Du bist doch to seut! Na lat em man gern noch 'n beeten rut. Das Wasser. Na, dat kennt wie ja. Morn!  Stolziert wieder hinaus. Is dat 'n lütten Büchsenschieter! De deiht all alls, wat 'n em seggt. De is all bald to
            wiet. – Ei! dat hier is 'n feines Book! ei! das Leben im Wasser von Jäger, dat is wat feins.
               Blättert, liest.  Da künn 'ck nu glieks bie sitten blieben. – Na, wie is 't denn nu mit Kaffee? Ach, Hugo, bring denn Kaffee mal eben her; un Botter un Melk hew ick vergeeten. – Ach,
            erst schuw de Lütt mal weder nah de Slabstuw rinn.  Liest. Un wat is dat? Ah! Roßmäßler! Roßmäßler, das Wasser. Da freu ick mi to!
               Schüttelt ihren Mann am Arm.  Willem, Du bist 'n goden Kerl! Sie ok
            veemal bedankt! Is all god, les mand! Daför will ick di hüt nacht ok nich int Bein kniepen, wenn weder to mi ...  Sieht
              auf Hugo, der gerade wieder an den Tisch tritt; hält sich die Hand vor den Mund und
              liest lächelnd. Verdammi! bin ik meud! Hugo kumm, nimm dien Geld. Ah, dat het ja Tiet. Na, na, do man nich so, nimm man. – Ick weit noch recht got, wie ick mi op mi erstes
            Knechtsgehalt freut hew. Nu heit dat doch nich mehr: Jung! Elben Mark in einer Woch, dat
            's doch 'n schön Stück Geld.  Schenkt sich Kaffee ein.  Wi hebbt aber ok
            Glück hatt dees Woch. Wat hewt 'w denn mitbröcht? nichmal dusend Pund. Aber 't hett Geld
            geben an' Mark; achtunvierdig Penn' för grode Schulln, vör drei Wochen hett 't elben
            geben.  Trinkt.  Schellfisch ditmal achtein und twindig Penn. Ick weit, dat
            s' all drei geben hem, dat 's 'n Unnerscheid.  Trinkt.  Un wat meinst, wat
            't für Kleiß geben hätt? wi harn nich veel, aber achtzig Penn!  Schenkt sich
              wieder ein.  Verdammi, hew ick 'n Dost.  Trinkt.  Achtzig Penn! –
            Bist denn hüt morgen all weder an Bord west? Wiewiet sind de beiden Timmerlüd? Mit 'n Kalfaten wärn s' all meist ferdig. Pick harn s' all op Für. De Jung is an Bord? Ja!  Hält die Kanne über Elsabe's Tasse.  Sall ick di ok glieks
            inschenken? Nee – Na ja, doch, schenk man in.  Klappt das Buch zu. Hewt wie denn hüt nich'n beeten wat Seuts to 'n Kaffee? Ich kann ja eben henlopen, wat holn. Nee, nichs Köftes. Ah, dat Backen gerad mi doch nich, wat sall ick 't immer weder verseuken. Hugo har aber doch 'n paar Ossenoogen backen kunnt. Dat kann 'ck ja noch. Ne nu lat man  Schneidet sich Brot.  Aber to hüt abend kannst 't ja maken,
            da brut wie uns 'n stiewen Krog to, un denn fiert wi mal 'n vergneugten Abend. Mienwegen. Mehl, Eier, Botter is alles in' Hus. Ick gew mi aber nich damit af. Is ok nich nödig, wat? Wi beiden wöllt woll trecht kriegen. Du vertellst uns denn, wat
            neies in de Beuker steiht. Dat wöllt wi woll all allein maken. Nee kumm! Gew mal dat Geld her! Gew mal eben gau dat Geld her! To, Hugo! Warum? Kann ik nich ok Geld bi mi hem? Gew her! Ick will 't för di sporn. Du weißt, se könnt di nächstes Jahr licht bi de
            Marine   nehmen; du hest dissen Sommer hier 'n Barg utlegt. Wenn denn dit
            Jahr fliedig sporst un hest to dien Soldatentiet jeden Sündag Dien Daler, dat is woll
            schön! To, gew her, Hugo. Du giwst ja doch nich ehr nah. – Holt! Ick möt mi noch 'n blaues Hemd köpen, fief Mark
            her! Wenn du ein brukst, will ick Di woll ein köpen. Verdammi!  Lacht.  Du springst hier mit uns um, as wenn 't nichs is! Süh, hier leg ick 't in, bie dat annere. Dat nimmt Di hier kein Minsch. Da bin ick ok nich bang vör. Dat ligt hier open, ick verslut nichs! Aber nimst Du ein Penn davon, ohne dat ick't
            weit, denn is för dit Leben de Fründschaft ut twischen uns beiden! Sie man nich bang. Nich, Hugo, se ward orlich krittelig!  Zieht sein Geld heraus und schüttet es auf
              den Tisch.  Da! denn nimm mien ok man glieks! Hugo kennt mi ja, ick will bloß sien best!  Kommt an den Tisch und steckt das
              Geld alles lose in die Tasche.  Dat 's mien, dat kann ick nahher  
            wegleggen. – Hest Du denn Mudder dit Monat all wat bröcht? Verdammi! nee, dat hew ick ganz vergeeten! So wenig Tiet hew ick mi in Hambog laten.
            Ick bin man so von ein' to 'n annern stört, dat mien Gedanken dorop gornich kamen sind.
            Dat möt wi mit de Post schicken, hüt noch! Denn schick von mi man ok tein Mark mit, is ja Geld genog in de Schuw. Ick hew ja denn
            ganzen Sommer nichs brukt. – Nee – nee – Dien par Groschen ... Nee, dat süst ok man ruhig sien laten, se is da bie Lisbeth, arbeit noch immer wie
            freuher veel to veel! De kann ehr woll to eeten geben. Un dat beeten Tüch, dat s' brukt,
            kann s' sick för de twindig Mark woll köpen. Un wat brukt se wieder? – 'n Kleinigkeit möst aber doch woll mitschicken, sünst is't bie Mudder nich drapen. Se
            sport 't ja man för mi op, seggt se. Ick spor 't ja ok för Di. – Na ja, fief Mark kannst ja mitschicken, süht beeder ut. Bie nächste Reis' hest dat
            villicht all mehr verdeint.  Macht eine Handbewegung zu seiner Frau, die sagen
              soll: Ich werd es schon so einrichten. Verdammi! dat will ok garnich rutschen. Dat dröge Brot so rinntoquausen ... Na, du seute Mann, ick hol di wat. Ik will eben hengahn. Warum? Kann ick ja ok. Lat mi man hengahn. Hugo! kiek mi mal an! Kiek mi mal an! Wat denn? Watt sall ick denn? Nu is got. Ich dacht all, du künnst nich mehr lachen.  Gibt ihm Geld. 
            Hier! bring aber nich sonn' Schund, 'n beeten wat Gots. Bring denn Lütten mit. Dat is em doch 'n beeten in 'e Kron trocken. Du harst em dat Geld man leiber nich erst geben süllt. Ick hew dor mit kein Silw an dacht. Ick wull em 'n Freud maken. De will behandelt sien, wie 'n rohes Ei. Dat ick grad disse Bäuker so gern les, dat is
            ok man mehr för em, als for mi. Ick les leidenschaftlich gern,   noch immer,
            aber ick würd doch teinmal leiber Romanen lesen as dit. Wenn ick em hierut wat vertell,
            denn kann he Stünn' lang tohörn un denkt an kein Wirtschaft. Du harst doch ok Kauken op 'n Disch hem künnt, he mach s' doch ok gern. Ick hew em ja denn ganzen Dag man öber 't Meer wat erklärn möst. Nich mal Middag hew
            ick makt. He hett för uns 'n beeten Biefstekhack brad, während ick de Lütt stillt
            hew. Ja, 't is gediegen. Hier kann he alles un deiht alles, un bie Mutter nichs, kein Stünn
            könnt de Beiden sick verdrägen. Ick weit nich, he kann doran nich schuld sien. Dat halbe Johr, sietdem he nu bie uns
            is, hett he doch noch kein Fotschritt in 'e Wirtschaft sett. He vergett dat immer mehr.
            Ick hew gar kein Bang' mehr för em, man möt em bloß to nehmen weiten. Na, na! – Ssst! da kummt he!  Hugo, Lütt-Hein an der Hand, kommt
            herein. Junge, hest Du di swat makt, du sühst ja ut, wie sonn' Sotje  Nimmt Lütt-Hein bei
              der Hand und will mit ihm links ab. Lat doch man erst; lat em man erst Kaffee drinken. So swatt wie he is? Dat makt ja nichs, dat is da all bi öber. Denn mienwegen  Hebt ihn auf den hintersten Stuhl. He kann doch sünst nich de Tit afteuben, wat?  Gibt ihm ein Stück Kuchen. 
            Sonn' Stück Kauken is Dien Leben, wat? – Hm – – ja – De Damper sitt mal weder fast int Lock. He wull hier baben ant Stack anleggen, aber
            mien leibe Wried hett sick doch 'n Happen verrekend. Verdammi! Is de denn all ünn'? Mit de Ebb'. Un de Wind möt sick wat dreiht hem. Ja, denn is uns »Kurrier« groß da.
               Lacht.  Denn holt he de grote »Harmonie« meist in. Na, hüt is de ok kein
            ganze Stün' ehr affohrt. Ja, de »Harmonie« is nich slecht, aber de »Kurrier« is 'n olln Paddelkasten. So, nu drinkt nochmal. Hugo, eet Kauken  Schiebt ihm die Tüte hin, die sie zuvor
              aufgerissen hat.  da! lat Di nich lang nödigen. Griep to! un wenn't 'n Daler
            kost!  Setzt sich, trinkt und liest dabei. Ick hew eingtlich garkein rechten Hunger mehr. Na nimm man. Wenn't nich anners geiht  Nimmt. Kiek, buten gahn doch all Fremde, denn möt de Damper doch glieks loskamen sien. Ja, he seet ja nich hoch; hier gliek nerden bie 't Blinkfür. Da möten ja ornlich welche mitkamen sien. Ja, ornlich welche! Wenigstens vier sind all vorbie gahn. Na, dat 's för Finkenwarder doch all 'n ganzen Barg. Oder noch 'n beeten weniger  Trinkt den Rest Kaffee aus.  So!  Steht
              auf.  Ick will man all anfangen intosürn, dat wie to hüt abend ornlich
            Ossenoogen hebt  Geht an den Schrank. Ja! mak s' man recht got. Könnt wie da nich 'n por Appel insnieden? Ohne Appel smeckt 't ja veel beeder. Ach, denn möst ik erst welche holn laten. Appel to 'n Grog, denk ick, smeckt nich. Dat 's ja weder wohr. Denn mak so! Hugo, wat söchst denn so lang, hier gliek links möt de Mehltüt stahn. So, hier  Nimmt eine Tüte hervor.  Wat is denn da in, dat feult sick ja so
            komisch an  Öffnet sie.  So, Plumm'  Steckt eine in den Mund, stellt
              die Tüte wieder zurück. Hest denn noch nich? Dat möt doch noch Mehl ...  Ist aufgestanden, nach links
              herum, daß  sie das Gesicht dem Fenster zukehrt, sieht dabei die alte Frau
              Mews und Lisbeth über den Deich kommen; erschrickt heftig, greift mit der Linken nach
              der Stuhllehne, mit der Rechten an die Brust.  Da is Mudder! Wahrraftig! Un deshalb erschreckst du so? – Ick weit selbst nich – dat fohrt mi ok op einmal so dörch – Nanu? Di fehlt doch nichs? Nee!  Ihnen entgegen.  Goden Dag! Goden Dag ok! Ji hebt juch ja lang nich
            blicken laten. Ja, nich? Uns geiht meist wi Di. – Ick ... ick hew doch de beiden Kinner. Ick hew acht hatt un doch dagdäglich datwischen rut möst. Gut, wenn mans nich nötig hat. 'Tag, Elsbe!  Sprechen zusammen. 'n Dag, Mutter! Letst Du Di ok mal weder bi uns seihn? Ich mutt ja, wenn s' mi annerswo rutsmieten dauhn. Goden Dag! Da! dat wär för mi. Wat makst Du den dor, Hugo? Kannst nich goden Dag seggen? Ick mak nichs. Kumm, sett Di hierher. Guten Tag, meine Herren! Ei! sogar Kauken! da will ick mi gliek öber her maken
               Nimmt einen und ißt, setzt sich. Ja, wenn 't nichs kost! Stimmt! schmecken aber schön. Mi zittert noch de Bein', so hew ick mi erschrocken. Wat? Öber mi doch nich? Ja, as 's di to seihn kreg. Öber mi hett se sick erschrocken? Dat kann ick nich verstahn. Da, hahaha! Sowas dürft ihr nicht sagen  Nachahmend.  öber mi erschrocken?
               Schüttelt sich.  O Gott! o Gott! o Gott! o Gott! Na, Mudder, wat is denn da bie? Se kunn 't nich faten, dat Du op einmal hier wärst. Na,
            un da hett se sick erschrocken! Wat is denn ok dorbie?! Nu sett Di doch man. Dat is ja 'n schönen Empfang! Wat süll denn dat to bedüden hem, über mi erschrocken!
            Ick hew Di doch nichs dahn. Hahaha! Denn bruk ick denn Hot jo gornich erst aftonehmen. Dat hett ok wat do bedüden. Immer noch datselbe. Da wär doch gar nichts Böses bie dacht. Ich hew doch man seggt, wat wahr is. Mudder denkt sich bei allem was Böses  Schiebt sie nach dem Sofa.  Aber nu
            setz Dich doch endlich mal hin. Über Dich hat Elsbe sich nicht erschrocken, über
               mich ! Ich bin das Schreckgespenst! – Nimm mal den Hut ab  Reißt ihr
              die Bänder wieder auf.  So, dann setz Dich auf 's Sofa und mach 'n recht
            freundliches Gesicht, Du kannst ja so schön lächeln. Is Di dat ok all weder to veel? Hahaha! Das hab ich ja nicht gesagt. Hier, nimm mal den Hot – nee, binn' fat an, möst da 'n beeten ornlich mit umgahn. Sett
            'n opt Bett. Denn nimm meinen man auch gleich mit  Gibt ihren Hut Elsabe, setzt
            sich. Hier man her, Mudder, hier sett Di her! Wat is denn dat hier? Willem sien Rock, denn hett he sick eben uttrocken. Un denn hängst Du em nich gliek weg? – Nee ... ick ... ick hew man erst ... Nee, da giwt 't garkein Entschuldigung; sowat möt immer gliek an 'n Sied bröcht warden
               Setzt sich. Dat har ja Tiets genaug, Mudder, wie öberielt uns hier nich. Ja, wenn de Mudder kümmt, möt alls in Ornung sien. Det hört sick ok so. Wat dohn denn hier de Bäuker op 'n Disch? mitten mang dat
            Kaffeegeschirr? Der hew ick eben 'n beeten in leest  Nimmt sie und stellt sie aufs Bücherbrett
              neben dem Sofa. Denn hest Du Di bannig ännert. Tag, mein Hugo! Wir haben uns aj noch garnich guten Tag gesagt. Dag! Gehlgoos, du sprickst jawoll bald bloß noch gehl. Wie geiht 't denn Dien Mann;
            kickt he noch immer so? Eigentlich soll ich Dir sagen, Du sollst bald mal hinkommen, er will mal wieder mit Dir
            durchgehen. Aber nu, daß Mudder hier bleibt, komm man nich, denn ich bleib doch nich
            allein zu Haus. So, Mudder bliwt hier? Wenn Di 't nich angenehm is, kann ick ok weder gahn. – Na un Du Lütt-Hinnik!
               Lacht mit dem Kleinen, der immer drauf los kaut.  Di geiht dat woll
            gornichs an, wenn Dien Großmutter hier bie Di   kummt, wenn Du man Kauken
            hest. Nu gew mi erst mal schön de Hand, segg goden Dag! Goden Dag! ... Ach, Du hest woll all Tassen ...? Aber Junge, wat hest Du för swatte Hann'! Man mag Di ja gornich anfaten  Nimmt
              ihm den Kuchen aus der Hand.  Un öber 't ganze Gesicht  Lacht.  Du
            sühst ja ut wie sonn' Neger  Hebt ihn vom Stuhl und schiebt ihn Elsbe zu. 
            Erst lat Di mal von Dien Mudder ornlich afwaschen, denn kannst wieder eeten. Elsbe wull 'n ja glieks waschen, aber ick hew seggt, se süllt 't nahlaten, de Jung künn
            't ja nich mehr afteuben. Daför möt de Fru sorgen, da kann de Mann seggen, wat he will. Hew ick juch woll einmal
            so an' Disch gahn laten? Dat weit ick nich mehr. Wi hebt ok woll mal mit swatte Hann' 'n Kauken eeten. Aber man nich, dat ick 't seihn hew. Schluß! Anderes Thema!  Ißt und trinkt. Statt wat mittobringen, wenn s' op Beseuk kummt, frett se hier alls op. Ich will nichts geschenkt haben, ich kann 's ja bezahlen  Schlägt sich selbst auf
              den Mund.  Schwapp! Schweigen!  Steht auf und hält ihrer Mutter die Tüte
              Kuchen vor.  darf ich dir ein Stück anbieten? Kostet nichts! Sünst würd'st Du ok nich so freeten. Na, hier geiht jawoll ok all los. Hest Du denn ok wat to seggen? Du drückst di ja in 'e Ecken rum, as wenn wat op 'n
            Gewissen harst. – Wat? – Wat? Hest Du Dien grotes Mul immer noch nich stoppt? Wat sall ick denn all
            weder ... Psssst! Hugo! do mi 'n Gefalln! Is ja wohr!  Geht wieder an den Schrank. Du würdst mi ja am leiwsten unner de Erd seihn. Ja! Wenn denn man Dien Mul holln wust! Süh, so sind de Kinner!  Dem Weinen nahe.  Wenn s' de Öllern nich mehr
            bruken, willn s' se am leiwsten an 'e Sied schanzen. Mudder, Du bist aber auch mit ihm angefangen. – Nu? Wo is denn de Jung? – Slöpt 'n beeten he wär so meud – hett denn ganzen Dag rumlopen. – Mudder, mir wär 's am liebsten, Du gings wieder mit. Du bist doch woll bang, dat Dien Arbeit nich allein ferdig kriegst? Wat geiht uns dat an! Du bliwst hier; ick hew Di 't ja all lang seggt. Wir beiden verstehn uns doch noch am besten. So? Grad Du bist de Schuldige! mit Dien' Mann künn ick jahrlang tosam husen, ohn dat
            ein böses Wurt fallt. Na, na! – Aber hört erst mal zu, wie das gekommen ist. Mudder könnte durch ihr
            brockenweises Erzählen eine falsche Vorstellung aufkommen lassen. Hackt man all op juch Mudder rum. Na, Du hest aber ok 'n breiden Puckel, da kann wat rop. Verdammt! ick mein doch ... Hest Du Di dat gräßliche Wurt noch immer nich afgeweunt? ›Verdammi!‹ 'n scheußliches
            Wurt! Da! hast Dein Teil! Warum löpst Du denn da soveel rum un setzt Di nich weder bie mi hen? Hew ick Di wat
            dahn? oder hest Du mi wat öbel nahmen? – Nee – nee – Na, dat möst ok nich! Wenn ick ok mal sonn' Wort rutslag, bös is dat nich meint, as
            anner Lüd seggt. .... Anner Lüd – bin ich! Ick hew ok all soveel dörchmaken möst in mien Leben, erst mit mien Mann, denn ... Mudder! do mien 'n Gefalln un swieg still davon. Wi hebt datt all oft genog hört. So is recht! Verbeid Du Dien Mudder man dat Mul  Faltet die Hände und sieht
              träumend zur Decke. Na, hört mal zu. Mein Mann sah ein, daß ich für Mudder tat, was ich konnte. Ja, law Di man. Dat dot wi ja all gern, Mudder! Hahaha! der sitzt! – Also, als der Streit heute morgen wieder losging, da hat er Mudder
            in Ruhe gesagt, er fände es nicht nett, daß sie jedes Wort mit einer Stichelei
            beantworte. Da aber Mudder: ›Ick bin Di woll toveel in' Hus! Kannst man grad rutseggen!
            Du wißt mi bloß lossien.‹ Na, nicht einmal bis heut nachmittag wollt sie warten: ›Ick
            bettel nich um min Stück Brot! ick kann noch arbeiten! ick will ok noch arbeiten!‹ Will ick ok. Sast Du ok! Aber düchtig! Na ja. Mein Mann denn ... Mein Mann! Mein Mann! Is 'n olln schönen Mann, de sien Fru fragt, wenn he mal utgahn
            will. Das is grade nett von ihm. Dat mark Di! Wenn de Mann fragt, denn is he gorkein Mann! und fragt he nich, denn döcht
            he nichs! Ja, nu hackt man ob mi rum, dat is ja von jeher all so west. Nanu! Na, da haben wir denn Hals über Kopf die Sachen gepackt und ... Swieg doch still mit Dien olle dumme Lögengeschichten. Mein Mann hinn'n! un mein Mann
            vör! Ick bin ja nich mehr dabie. – Gott sie Dank! warst Du seggen. Se kann ok seggen: denn Dübel sie Dank! Lat dat! Hugo! Ach ja! Em mak't immer Freud, wenn he sien Mudder weihdauhn kann! Nu, von ein von min Öllern möt ick dat doch hem. Denn lat dat doch, da kümmt nichs na rut. Von mi hest Du dat gewiß nich! Ick segg kein' Minschen wat to Leed. Noch jederein hett
            sick mit mi verdragen künnt. Nu ward 't snein! Du sust man leiber nah mien Saken seihn. – Wat hett he da denn eingtlich makt? Wi wulln 'n poo Ossenoogen backen to hüt abend. Gew mi mal 'n Schort. Ick will di Ossenoogen backen, da kannst de Finger nah
            liggen. – Lat doch – ick will 't woll dohn. Ach Du versteihst dat doch nich so  Macht sich die Ärmel hoch.  Gew mi
            doch man 'n Schort her und stah nich un kiek. Nu geiht' los!  Lacht bitter, nimmt seinen Hut, der bei der Tür hängt.  Nu
            geiht' los!  Ab. Hugo! Hugo! wo wullt Du hen! Lat dat! Du möst em da nich immer an erinnern! He geiht doch nich in 'e Wirtschaft? Nee, he süht nah Dien Saken. Hest Du denn öberhaupt kein Schort rein, oder warum giwst Du mi kein? Na? all weder weg? Du hast den ganzen Dag noch nich 'n Wurt spraken. Du spreckst desto mehr. Du hest mi weihdahn gestern! Du mi nich! Ick? Hew ick Di wat seggt? Nich 'n Silw! Lat man, dat kann ick glieks. Ick bin mi nichs Slechtes bewußt. Wat hew ick Di denn unwürliches seggt? He? Segg mi
            dat mal. To mi kannst Du seggen, wat Du wullt. Na, wat wist denn noch? Aber to anner Lüd. Wat gahn Di anner Lüd an?! So, nu kannst weder rutgahn und speeln.  Setzt ihn auf die Erde.  To. Mi hest all hart makt  Setzt sich seinen Hut auf.  aber anner Lüd kennt Di
            nich. Hugo-Unkel! Du wußt mi 'n Blas' maken. Kumm mit. Lütt-Hein! dat Du Di aber nich unnersteihst un geihst hüt abend mit de annern Jungs to
            'n Martensingen! Dat Betteln in 'e Hüs' will ick nich hem! Hest 't hürt? Ganz recht. Sowat kann ick op 'n Dod nich lieden. För de Jungs is doch man dat Betteln
            de Hauptsaak. Ja! Du wist woll wat doran rutfind'n. Lat de Kinner sick doch ok mal amüsieren, wenn 't
            jem Spaß makt. Dat is doch man Kinnerkram. He  sall  aber nich mitgahn, hett sien Vader seggt! und dat is recht so! Ach Du – wat wut Du –  Ab. Nee, Hugo, snak em nichs vör. Wenn de Jung doch mitgeiht, möt he so lang Släg hem, as 'n sick rögen kann. Ach, he ward all nich. – He weit ja nu Bescheid. – För uns ward nu ok bald Tiet
               Steht auf. Möt ji all weg? Un denn hett Hugo nich mal atüs seggt? Ick hew 't woll markt: em is 't nich recht, dat sien Mudder hier is. Dat bild'st Du Di bloß in! Du künnst em ja ok 'n bitten fründlicher entgegen kamen. Du möst em dat nich immer glieks so marken laten. He drinkt nich mehr. He is in halbes
            Jahr nich in Gasthus west. He sitt bloß hier un lett sick von Elsbe wat ut de Bäuker vertelln. All denn olln unnützen Kram. Elsbe het ok beeteres to dohn. De Koppkissen von de Lütt
            sind slecht dör oll dat Spucken. Bettdäuker möten umneiht warden. Ick hew von morgen all
            soveel ut de Ecken rut söcht, da warden wi in' halw Jahr nich mit ferdig. De Neihmaschin
            wär ja all ganz inrust, de is woll in' Jahr nich brukt. Hest Du garnich bemarkt? Kannst
            Du Di dorbie woll feuln? di hew ick doch nich so opertrocken. Ja, ick hew mi wollfeult – bit jetzt  Raucht an.  un hoffentlich bliwt 't
            so. Op 'n Handfull mehr Ornung kummt 't ja nich an – wenn Minschen man sünst verdräglich
            sind. Na, ick kann mi doch mit jeden Minschen verdragen un will mi woll heuden ein Wurt to
            veel to seggen. Ach ja – –  Geht zu Elsabe, die hastig die Tassen abgewaschen hat und bei den
              Worten der Mudder sie wiederholt zornig angesehn, ohne ein Wort zu sagen.  Na,
            wat seggst Du denn?  Raucht.  Hm? Ick war ja nich fragt. Nu, ick frag di doch. So is dat junge Volk hütesdags, immer glieks beleidigt. Gott, wo süht dat Wachsdauk ut,
            dat möt mal ornlich afseipt warden. Ja, ick möt hier mal bie, von Grund ob.  Holt
              den Besen und fegt aus. Wat hest denn dor? Findst Du ok all wat? Na, na, so hew ick dat nich meint –  Saugt mächtig an seiner Pfeife, wendet
              sich.  Na, denn nützt dat nichs. Mudder, Du süst dat doch man leiber nahlaten.
            Kannst ja öber'n Diek spaziern gahn. Deiht Di god. Wi könnt hier doch nich in Schiet verkamen! Nu ward 't aber bald to dull! Na, dat Sofa is ok nich von de Wand weest, so lang ji hier wahnt. Deshalb brukt wi hier doch noch nich in Schiet to verkamen!! Nu, nu! Ick denk, dat möt Di freun, wenn ick di helpen do. För sonn' Hülp dank ick! – – hm  Fast weinend.  in Schiet verkamen! Nu, wenn ick ok mal sonn' Wurt rutsla, so genau möst dat nich op de Wagschal leggen.
            Ick hew mi da gewiß nichs bie dacht  Wundert sich. Na, dat harst nich grad seggen brukt.  Zu Elsabe.  Aber so slimm kann 'ck
            dat ok nich finn'.  Wendet sich zum gehen.  Na, ja – för mi ward 't Tiet;
            de Oogen ward ji juch jawoll nich utkratzen. An mi liggt gewiß nich! Ick do 'n Minschen to gefalln, wat ick kann. Atüs, Elsbe! – sall 'ck kein hem? 'tüs – gah man! Na, jä – wenn Du wullt – dat is ok dat erste Mal.  Geht zur Mudder.  Atüs
            Mudder! Atüs mien Willem, glückliche Reis'. Willn wi hoffen!  Sieht sich nochmal nach Elsabe um.  Na atüs!
               Ab. – – Dat ward ja all düster; hett he ok ... Willem!  Läuft zur Tür hinaus und
              läuft ihm nach.  Willem! Willem! Rop em nich trüch, Deern!  Rückt das Sofa wieder heran.  Hm! dat hett ok
            wat op sick. Wie de Kinner kalben de sick noch rum. He har doch welche. Wat denn? Wat süll he denn vergeeten hem? Striekhöller – 't ward all düster – möt ja glieks Licht ansticken. Dat ward he doch von selbst weeten. Du harst em nich trüchropen möst, dat bedüd nicks
            Gots. Ah, Heuhnergloben! Un he is ja nich trüch kamen, ick bin em ja nahlopen. So Mudder, nu
            gew mi man denn Bessen. Du sett Di man wedder an de Maschin. Da hier!  Gibt ihr den Besen.  Dien Neihn is ok nichs! Du kannst ja nich
            mal 'n grade Naht neihn! Dat hett Hugo all künnt, da ging he noch in 'n School. To 'n Neihn hew ik ni rechte Lust hatt, hew ick ok noch nich. Dat is slimm  Geht an die Nähmaschine; setzt sich eine Brille auf.  Mi
            will man de Hugo nich ut 'n Kopp, gläuwst Du nich, dat he noch heimlich drinkt? Nee! nee! Um Gottswilln, Mudder! Wie kannst Du sowat glöben?! – Ach, ja! – Ick hew all wat dörchmakt mit denn Jung. Mit achtein Jahr sät he mitten
            mang de ollen Süpers un drünk hart! Wenn Gott mi blos davör bewahren wull – ick weit,
            wat ick mit mien Mann uttostahn har. – Un sonn' jungen Bengel all, Nacht vor Nacht güng
            he dörch, un morgens künn he kum op all viern de Treppen hochklaspern. – Nee, nee, nee,
            wat hew ick ok all dörchmakt. Ja, Mudder, dat hest ja all soveel mal vertellt. Dat  kann  ich Di garnich vertelln, wie ick hew lieden möst! Möst bloß Hugo dat nich so feuln laten, he is 'n ganz goden Jung. Dat wär he sien ganze Schooljahre hendörch ...  Nimmt plötzlich die Brille ab und
              steht auf.  Nee, ohne Licht will 't doch nich mehr gahn. Ick steek Di de Lamp an, teuw.  Sie schüttet den Schmutz in den Kohleneimer,
              hängt Schaufel und Besen hinterm Schrank auf. Dat kann ick ja ok.  Nimmt die Kuppel ab, will sie neben die Lampe setzen,
              verfehlts aber und läßt sie zu Boden fallen.  Ah! dat is argerlich! de schöne
            Kuppel! dat argert mi! Mudder, dat   is ja nich so slimm, dorum brukst Du Di nich to argern; kost
            man sößdig Penn'. Man sößdig Penn', seggst Du, un dat so gliekgüldig! Wo manch einer möt för sößdig Penn'
            Middag kaken för de ganze Familie! Du weißt öberhaupt noch nich, wat Geld von Wert hett.
            So is dat ok mit denn düren Kinnerwagen, dat har nich nödig dahn! In' Waschkorw sind
            mien Kinner grot worden, un wat för rojalsche Kerls! Se hebbt wat in' Liew un wat in'
            Kopp! Kein Minsch kann mien Kinner wat nahseggen! – Nu möt dat ohne Kuppel gahn. Wenn Lütt-Hein kümmt, kann he eben hengahn. Denn Lütten möst Du ok veel strenger nehmen. De Jung ward all to drauk  Setzt
              sich wieder die Brille auf.  Ohne n' Kuppel blendt't dat doch 'n beeten – na
            lat man  Setzt sich und nimmt das Zeug vor.  Künn denn de Jung nu nich
            kamen? Wenn't düster ward, hürt Kinner nich mehr op Strat.  Schurrt mit dem
              Fuß.  Wat liggt denn da?  Hebt es auf.  Noch Stück von' Kuppel, so
            schön hest Du utfegt. Dat geiht alles so Larifari bie Di, as wenn 't nichs is.
               Steht auf und wirft es in den Kohleneimer. Dat nächste Mal will ick 't beeder maken, Mudder. All weder bie de verdreihten Bäuker? Ick hew mi in mien ganzes Leben nich ein Minut
            Tiet laten to 'n lesen. Dat 's wat för Klatschwieber, de nich weeten, wo s' mit ehr Tiet
            hen söln. Wi hebbt doch wahrraftigen Gott soveel to dohn! Nimm mal 'n Strücktüch vör un
            strick Dien Mann 'n por deftige Winterstrümp, de em bet nah de Lend' rop gat. De Winter
            steiht vör Dör, un he hett kein por heile Strümp antotrecken.  Setzt sich wieder,
              arbeitet. He hett noch 'n ganzen Barg Strümp, Mudder, Du hest se man noch nich fundn. So?! Wo lingn de denn? Mi dücht, ick hew doch all alls nahseihn. De lign baben op denn groten Schrank in sonn' olle Hotschachtel. Wenigstens söß
            Por. Dat hest recht, da baben hew ick noch nich toseihn. Da möt ick doch gliek mal bie,
            villicht ligt da noch mehr.  Will links ab. Lat doch jetzt, Mudder. Da möst an Dag bie, jetzt kannst ja doch nichs seihn. Dat is ok wahr. Aber dat sall morgen fröh dat erste sien! Help mi daran denken!
               Arbeitet.  Du kannst doch da ok nichs mehr seihn ohne Lamp, denn smiet
            doch dat oll Bok in 'n Eck! Is ja gräßlich, sowat antoseihn.   Du speelst
            doch man rum, do wat! Un stehl nich so 'n leiben Gott de Tiet af. – Seih doch mal to, ob
            sick de Lütt nich all weder natt makt hett. Erst leg se so wie sonn' Kaldutsch. Ick weit
            nich, wie Du ...  Horcht. Hörst Du: da sind s' all! un ick will mien Kopp missen, wenn de Lütt-Hein nich dorbie
            is. De Jung hört op nichs, wat em verbaden ward. Herrgott! wie wärn min Jungs daför, de
            sprüng' dreimal to, ehr Du ein Wurt seggt harst. Jeder har se leiw, dat lewt un lacht
            all! De Lütt-Hein is ok nich unardiger as alle Kinner. – Du hest mi doch ok all vertellt,
            dat Willem as sonn' lütten Jung kum denn Mund apen dohn deh, un jeden Dag har he sien
            Tuch terreten.  Das Singen verstummt. Du wist mi woll faten? Dat lat Di man nich an' Sinn sien. Ick will Di nich faten, ick segg bloß, wat Du seggst hest. Du letst nichs op Dien
            Kinner kamen, un ick ok nich! De eigen sind immer de besten! Ja, Du hest recht, ehr Fehler hewt se all hat. –  Horcht.  Hörst Du nu?
            alles still; nu sind se in' Hus ringahn un betteln! Dat verdammte Betteln, dat kann ick
            op 'n Dod nich utstahn! Ick har doch nich leeden, dat ein von mien Kinner von Hus to Hus
            geiht un bettelt!! Leiber har ick s' int Wader smeeten un mi nah! Teinmal leiber dad as
            betteln!! Da sind s' all weder.  Wirft die Brille hin und springt auf.  Mi kribbelt
            dat so, dat ick nich wieder arbeiten kann. Hest Du denn kein Raut? Wat sall de denn? De Jung möt doch wat achter rop hem, dat he nich sitten kann. Aber Mudder, Du weißt doch noch garnich, ob he dabie is.  Es ist wieder
              still. Gewiß is he dabie; dat seggt mi mien Inneres. Un Du sast sein, ick hew recht. Sien
            Vater hett em dat verbaden, un da möt sonn Jung hörn, op 't Wurt! Du süst bloß mal seihn
            hem, wat mien Jungs för Schock harn vor 'n Olln; bloß mit de Oogen brukt he to plinken,
            denn schöten se all tosam. Un dat is immer, wat ick seggen do: för sien Vader
               möt  de Jung Schock hem! Vör 'n Vader möt he in 'e Ecken krupen! Sünst
            ward kein Kerl ut em! Wenn he da mang is, sall he sien Dracht kriegen, kannst Di to verlaten!  Legt den
              Stock auf den Tisch.  Se sind jetzt bie Nachbar Wried, da möten se gliek weder
            rut kamen. Aber ick glöwt noch nich. He will Di 't woll wiesen, Dien Söhn. He kriegt langs nich genog mit 'n Schacht. Wie
            kann de Jung op Betteln gahn, wenn sien Vader em dat verbaden hett! Da sind s'! Der Gen'ral Werder hat einmal zum Tanze aufgespielt. Das war zur Zeit, als seinen Strauß er in dem Elsaß hielt. Da strich, da strich, da strich den großen Brummbas er So grob, so grob, so grob wie 'n keiner streicht. Die Franzen walzten hin und her wie Werder hat gegeigt, Die Franzen walzten hin und her wie Werder hat gegeigt. Der Werder war ein Musikant, Wie größer keiner wird genannt!  Den Fiedelbogen hatte er bei Straßburg schon gewichst Bei Belfort da probierte er, ob keine Saite knickst. Und dann, und dann, und dann, daß er bein großen Tanz Nicht stockt, nicht stockt, nicht stockt und auch nicht hockt. Dann schlug er dicht bei Mömpelgard mit Kolben deutschen Takt, Dann schlug er dicht bei Mömpelgard mit Kolben deutschen Takt. Der Werder war ein Musikant Wie größer keiner wird genannt! Daß hier bei den Franzosen nicht gefiel die wilde Tour, Das kam daher, weil Werder kannte keine Partitur, Das Stück, das Stück, sowie es Moltke sich zuvor Zuvor, zuvor, zuvor hat ausgedacht, Das hatte Gen'ral Werder nicht in Noten mitgebracht, Das hatte Gen'ral Werder nicht in Noten mitgebracht. Der Werder war ein Musikant Wie größer keiner wird genannt. Rut! rut! rut! rut hier! Nich strieden! nich strieden!  Gibt jedem einige Pflaumen.  da! da! da! –
            nu gaht! Du bliwst hier! Wer hett Di seggt, dat Du mitgahn sast? Hugo-Onkel. Slan! slan! sast Du em nu nich erst lang fragen! He hett doch kein Schuld! Un 't wär doch Unsinn, Kinner-Kram. Sien Vader hett em dat verbaden ... gew em mi her!!  Will ihn zu sich
              ziehen. Ick lied 't nich! !  Drückt Hein mit dem linken Arm an sich und reißt
              Mudder mit der rechten den Stock weg; ihn unters   Sofa
              schleudernd.  Du hest em garnichs to slagen!! Öber mien Kinner gebeid ick
            noch!!  Bloß ick! ! – So! – – So! Du hölst Dien Jung an to 'n betteln!! – So! – Dat will 'ck mien Söhn
            seggen!!  Geht wütend an die Nähmaschine. Segg wat Du wullt! Do wat Du wullt! Stell dat ganze Hus op 'n Kopp! Aber segg nichs
            öber mien Kinner!! – Op mien Kinner lat ick nichs kamen! un wenn 't mien Dod is! Mudder! Mudder! Papa is opkamen! Stimmt dat? Welche Nummer? Ewer tweihunnertsossunsöbenzig. Ja! da hest ditmal twindig Penn. Denn willn wi man gliek 'n ornlich Abendbrot torecht maken.  Geht an den Herd,
              rührt im Feuer herum.  – Dat is ok weder wegsmeeten Geld – twindig Penn! Wenn
            he denn Groschen kriegt, de Satz is, denn hett he rieklich genog. Dat Kantüffelschälln lat mi man, dat geiht mi doch veel sneller von de Hand. Elsbe. – Hm  Geht an den Herd, rührt im Feuer; wirft dann plötzlich den eisernen
              Feuerhaken polternd auf den Boden und geht an die Nähmaschine; nimmt die Brille, setzt
              sich.  – Denn kann ick ja man weder an mien Arbeit gohn. – – Ick dacht recht,
            wi wulln Willem nichs davon marken laten. – 'n Mann hett so Unangenehmes genog. He kummt ja nu, Dien Söhn! – kannst em ja man seggen, wat Du seggen wust! Un  wenn  ick mal sonn' Wurt rutstöten do, Du brukst dat nich glieks to
            wägen – Dat 's all man, um Unfreed int Hus to bringen. –  Näht eine Weile auf der
              Maschine.  – Du bist noch jung, Du must noch manches dahlslucken in Dien Leben.
            – Mit Absicht do ick kein' Minschen weih. –  Näht, dem Weinen nahe.  – Ick
            bin old – wat hew ick all alls dörchmaken möst – von acht Kinner sind fief in 'n Erd' –
               Wischt sich flink Tränen von den Wangen, immer dabei arbeitend; näht wieder
              eine Weile.  –   Mien Mann hett sick dodsapen! – Wo sall ick olle
            Fru denn hen? – nirgends wölt se mi opnehmen  Näht, sich hin und wieder die Tränen
              abwischend. Mien por Groschen, de Willem op sien Ewer hett, reiken nich, um mi in' Stift to köpen –
            wo sall ick denn hen?  Näht.  – Ick will mi nich ut Gnad un Barmherzigkeit
            ernährn laten, wo ick bin, da will ick mi mien beeten Brot dörch Arbeit rieklich
            verdein'. Ick will kein' to Last falln! – Un denn ward 't ein' noch öbel nahmen, wenn
            man 'n Stück anfat.  Näht, weint. – Is god, is nu all weder god. Schäll man eben de Kantüffel, ick kann ok wat anners
            dohn. Nee, nee, nu lat man. Ja, kumm man.  Nimmt ihr die Brille ab und zieht ihr das Zeug aus den
              Händen.  Du kannst ja all so wie so nich mehr sein, verdarfst Di Dien Oogen
            bloß immer mehr.  Zieht sie vom Stuhl auf und bringt sie vorn an den
              Tisch.  Kumm man. Un wat vorfalln is, willn wi vergeeten.  Drückt sie auf
              den Stuhl nieder, gibt ihr das Messer in die Hand und setzt ihr den Korb in den
              Schoß.  Da, nu schäll. Ick will unnerdes de Lamp ansticken  Geht und
              stellt die Lampe auf den Tisch. – – – Dat soll doch sonn' Sneisturm west sien – op See – hett Wried doch gestern
            vertellt – – da hem mien beiden Jungs ornlich wat uttostahn hatt – Man got, dat se gliek
            weder an' Laden kamt – –  Immer freier.  sünst, gestern, as ick dat hörn
            deh – da war mi meist bang. Sonn' Fischer de het manchmal mit Wind und Wetter to kämpfen, wo sick de Lüd, wenn se
            de Fisch so gemütlich vertehrn doht, nichs von ahnen lat. Dat Wader kakt all so lang  Will aufstehen. Bliew doch sitten, ick will denn Ketel woll afnehmen.  Geht zum Herd und nimmt
              den Kessel vom Feuer. Ick mein ok man – ob 't da nich ganz got wär, wenn wi de Beiden erst 'n ornlichen
            stiewen Grog maken dehn? Ja! dat könnt wi maken. Ick glöw, ick hew noch Rum in' Hus  Kniet vorm Schrank,
              sucht. Denn dauht se doch erst mal op. – Ick gläuw öberhaupt, dat Wetter treckt von See hier
            nah uns röber, mi sind de Bein nämlich so swer. Wenn 't op See so hust hett, kriegt wie meist immer wat af. Nu, hest noch wat fundn? Ja, noch öbern n' halben Buttel vull. Denn hew ick Hugo nülich af ... Donnerwetter, wo
            is he denn nu?  Sucht in den Schubladen. Denn hett de Jung  doch  weder heimlich ... Wat? Nichs hett de Jung! Ick mein' denn Proppentrecker, denn ick em nülich afbettelt
            hew. Wo is he denn nu bloß? Wenn ick dat noch weder erfahrn sull, dat de Jung ok dat Drinken anfangt – dat wär mien
            Dod! – leiber doch dod op 'e Stell. He süht sick woll vor! Dat ganze Geld, wat he verdeint, spor ick for em op. He is noch
            lang nich de Slechst! Nee, nee! Dat wull ick ok nich gern. Weißt Du, wo ick Angst vor hew? Willem künn dat Drinken anfangen. So wie Du immer
            vertellst, hett he doch 'n Barg von sien Vader. Dat het he ok. Aber meinst Du? mi wär 't ok all immer so ahnig – Ach nee, wenn uns'
            Herrgott dat bloß nich geben wull! Na, vorläufig is 't noch nich so wiet – Un de Ossenoogen könt s' denn woll dorto
            eeten? Ach so. Ja. – Dat is Di woll ok gestern erst nich recht weest, dat ick de so ut eigen
            Hand backen deh?  Sieht sie an. Dat wär ja gestern, un dat geiht uns hüt nichs mehr an. Wenn se jem man smecken warden.
               Holt sie ebenfalls aus dem Schrank und stellt sie auf den Tisch. Nu, smecken warden se jem woll. Backen is mi noch jedesmal gelungen. Dat wär immer 'n
            Fest för de Jungs, wenn ick mal Ossenoogen backen deh – da hört bloß immer soveel Fett
            to. – Du stellst all alls op 'n Disch, so bald warden se doch woll garnich kamen. Dat kann man nich weeten – – Da sind s' ja all!  Ihm entgegen. Goden Abend! Goden Abend!  Küßt ihn herzhaft. So, dat wär makt.  Steht auf, geht an den Herd, wäscht die geschälten Kartoffeln
              und tut sie in einen Kochtopf.  Goden Abend! Wie wär 't denn? Goden Abend!  Küßt ihn nochmals. Einmal wär ok genog  Verbessert sich schnell.  aber junge Eh'lüd möten
            hitzig sien! Wenn Du dat man insühst  Gibt der Mudder die Hand.  Na, wie hett Di dat
            hier gefolln? God! Wi sall 't mi sünst gefalln hem? Sehr god!  Lächelnd.  Wi beiden
            könnt uns fein verdragen. Na denn hett mien Ahnung ja ditmal nich recht! Wo is denn Hugo? De kümmt ok gliek  Wirft die Mütze ab und setzt sich auf's Sofa.  Wat is
            denn dit hier?  Nimmt einen Pfannkuchen und ißt.  Fein! hest Du woll
            backen, Mudder? Ja, ja. Dat smekst woll gliek? Wat deiht denn Hugo noch? Ji kamt doch sünst immer tosam. Du bist öberhaupt so freuh
            kamen. Ja – dat will ick Di seggen – ich hew mi nichmal Tiet laten, denn Ewer ornlich
            fasttoleggen – he bliwt de Nacht erst hier int Lock liggen, un morgen, in alle
            Herrgottsfreuh – lat wi us denn nah Alt'na rop sleepen. Sleepen? Is denn wat braken? – Wi hewt Glück hat – wi hewt Di 'n lütt Patschon Steinbutt an Burd – grode Dinger –
            verdammi! Dat is wat! – Un de staht di hoch – öber annerthalw Mark dat Pund. Nu freet doch nich gliek de ganzen Dinger allein op. Ji sölt noch 'n deftiges Warmeeten
            hem. Nee, nee! Wi hebt uns hüt all selbst wat ornlichs spandeert. Denn mak em man erst 'n Grog, Elsbe, sünst frett he noch erst alls op. Ja! Wat? Wat seggst Du? Grog? 'n richtigen stiewen Grog? – Verdammi! wenn 'ck mien Kopp
            noch beholln sall, denn is 't aber bald genog. Hest denn Proppentrecker fundn? Ick hew 't nochmal versöcht, dat ging so. Kinners! nu ward 't mi aber bald 'n bitten mutsch. De ganze Fohrt hew 'ck hier nah Hus
            her dacht. Ick har darop wett't: hier is wat nich in Ornung! – twischen juch – Wat sull woll! Bist mall, Jung! As ick donn in Freidag nacht de Netten mit Steinbutt hiewt, da har ick se am leiwsten
            weder rinsmeeten. Du bist narrsch, Willem! Du hest ok all sonn olln Heuhnergloben an Di; denn hest woll
            von Mudder? Ja. Warum denn grad von mi? Dat is ja nichs Slechts, Mudder. Mi wär den Oogenblick ganz sicher: dorob passiert wat! 'n Abend!  Hängt seine Mütze auf, bleibt dann eine Weile stehn, während Lütt-Hein
              zu seinem Vater auf's Sofa klettert. Hugo sieht verwundert von Mudder auf Elsabe und
              fragend auf Willem. Un deshalb kumm ick so snell hierherstört! deshab leggt ick den Ewer hier int Lock
            fast, wat doch sünst bloß an' Mark mal vorkümmt. Un nu seih ick – Hugo, kiek Di de
            Beiden mal an!  Gibt dem Kleinen Kuchen.  Da Lütt. Mi is dat all eben in 'n Bein schoten, ick kann kum von Placken. Spott man. Goden Abend, mien Hugo! Nu hör ehr bloß mal an! Verdammi! Dat ward ja gemütlich hüt abend, da kann ein ob stahn! Noch ein? Ach wat, holl 't Mul, Jung! Klapper nich so op de Holtentüffel. Hier, da treck mien an, gew mi Dien her; ick bliew
            denn abend doch hier sitten. – Elsbe, stell de Kantüffel man an 'n Sied, de künnt wi
            morgen bruken, de Jungs freet sick ja doch dick in Ossenoogen. Süh, dat 's ja nett!  Nimmt und ißt.  Un Grog ok, Dunnerwetter! da kann
            man sick sogar bie hensetten  Setzt sich. Nu freet, dat Di dat Mul schümt! Willem! Is Di de Damp in 'e Nees trocken, dat all dußlich warst?  Holt den
              Zucker.  Ji schient mi all beide von denn Grogdamp all 'n beeten mitnahm. – Da
            is Zucker. Nimm ok, Mudder, da! Ick will woll nich to kort kamen. – Mi kümmt ok meist so vör, as wenn ji all ein hatt
            hebt. I, bewohr! Du harst uns dat doch noch nich erlauwt! Na lat. Süh, dat is recht!  Steht auf, klopft ihr auf die Schulter.  so is recht,
            mien gode Mudder! Lat, möst Du seggen, lat! Nich? Se lat sick ja all –  Setzt sich
              wieder, trinkt.  Prost! Welche tweimal!  Trinkt. Prost seggt man vorher, wenn Du dat noch nich weißt. – Hä! Un denn drinkt man doch nich
            dat ganze Glas vull op einmal ut. Dat dohn de Söffels! Bin ick ok, Mudder, bin ick ok! Aber schön smeckt 't doch! Un de Fischer! De Fischer sind all Söffels, Mudder!  Schlägt das leere Glas auf
              den Tisch.  Noch sonn' Lütten! – De  möt  doch to supen anfangen,
            beonners, wenn s' sonn' schöne Mudder hebt! Na, wat wullt Du denn damit seggen? Da mößt Di hüt nich veel an kehrn, Mudder. Wenn em mal 'n beeten wat in 'e Kron treckt,
            fangt he gliek an to sticheln – ick weit nich, wovon he dat hett – Hugo dagegen ward
            immer mehr utlaten. So? Is he hier denn all mal besapen weest? Nee, nee! Aber man markt 't doch so. Paß Du man op, dat Di nichs in e' Kron treckt, för mi will ick woll oppassen. – Mien
            Lütt-Hein, Du wullt ok mal drinken. Ja, hier, Dien Mudder lett Di ok ganz verdosten. Aber bloß mal nippen, Willem, lat em nich soveel drinken. Nimm man ornlich ein! Dat is de reine Muddermelk! Di lang ick gliek ein. Kannst ok reiken? Sünst legg Di 'n Kalenner unner de Feut, bist glieks 'n Johr grötter.
               Lachen. Wo de Jung dat bloß immer her hett? So, nu hest aber genog drunken, nu sing uns mal ein' vör. Dat willn wi maken! Jeder nah de Reig singt ein Lied vör. Ick will juch leiber wat lachen un singen. Ok god! Du lachst un singst. Op de Weg nah Amerika Da wohnen soveel Hexen Har ji da wat von gehürt? So don de Hexen Pannkoken backen! Pannkoken backen! Alle mal don se so Un allemal don se so. Nu kam ick!  Singt. Ach, Mudder, mir tut der Bauch so weh! Ju, ja, Bauch so weh! Jung! schäm Di wat! Aber Willem! Lütt-Hein snappt all jedes op. Morgen singt he 't ok. Man to! Dat is wat schönes!  Singt mit. Ju, ja, Bauch so weh! Geh du nach dem Garten un pflücke dir Klee Geh du nach dem Garten un pflücke dir Klee. Geh du nach dem Garten und pflücke dir Kraut! Ju, ja, pflücke dir Kraut! Un koch dir ein Salb' und schmiere si ... Is genog! Is genog! Du sast doch jetzt ophörn! Ach, Mudder, da hilft kein Schmieren mehr. Ju, ja, schmieren mehr ... Nee, mi ward doch
            de Kehl dabie wehdaun; nu kummst Du. Wie kam ick nah mien Schwiegervaders Hus O, Allerliebste mein? Gah du denn Weg man grade ut Denn kümmst du nah dien Schwiegervaders Hus. Ruck! mien Mäken, ruck! ruck! ruck! Ruck! mien Mäken, ruck! Wie kam ick denn to Dör herinn, O, Allerliebste mein? Drück du man liesen ob de Klink, Denn meint de Mudder, dat deiht de Wind. Ruck! mien Mäken, ruck! ruck! ruck! Ruck! mien Mäken, ruck! Wie kam ick denn de Trepp herop, O, Allerliebste mein? Gah du de Trepp man trippelditrapp, Denn meint de Mudder, dat is de Katt. Ruck! mien Mäken, ruck! ruck! ruck! Ruck! mien Mäken, ruck! Nu hör man op! – Hugo hett ok sonn grotes Appelhüschen, da fallt mi eben sonn Dings
            in'. Weit ji, woher de Mannslüd dat hem? Nee, Du? Aber Du kümmst noch nich an 'e Reig, erst kümmt Elsbe! Ah, wat ok! Vertell! vertell! un wenn 't 'n Dahler kost! Dat Eva all Appel stahln hett, weit ji. Dat wär grad an ein Harwstmorgen. Un weil nu
            Adam sick so frein de, dat sien Eva to'n ersten Mal in anner Umständ wär ... Ach nee?! Mudder! Na, ja doch, mi is dat so vertellt. – Na, da fegt denn Adam de Wahnung ut. Se har bie
            't Spaziergahn nu grad sonn Verlangn hatt – dat is ja hütesdags noch so bie de Fraun –
            un ok gliek in ein Appel rinn beeten. Un he smeckt ehr. Da fregt Adam, wat se denn da
            kaun deh. Se lacht sick ein' un gelv em denn Rest. Adam nähm dat Huschen denn ok un beet
            ganz nürig rinn. Da freit sick Eva nu ganz bannig, dat Adam all sowiet mit de Wahnung
            ferdig wär, un se strakt em mit denn nein Rießbessen öber dat blote Fell.
               Lacht.  Da möst he denn lut utlachen  Lacht. Wär Adam denn kettelig?  Lachen. Dat wär he woll ... Na, un bie dit Lachen blew em denn dat Hüschen in Hals steeken.
               Lachen.  Un darum hebt 't hüt noch alle Mannslüd.
             Lachen. Dat is aber ok ... Weißt noch mehr sonn Dinger? Nee, hüt abend nich. Dat hest woll noch garnich wußt, dat Mudder ok sowatt vertelln kann?! O! sust man  mal hörn, wenn s' erst richdig in ehr Fett is. De wär as Kind de slimmste int
            ganze Dörp. Ja! Ick wär slimmer wie de Jungs! Wat de nich utfreeten muchen, dat deh ick. Nu kümmst Du, Elsbe, aber nich sonn' Dings mit Schilee! n' beeten wat deftiges. Erst kann Mudder ein singen. Nee, ick sing nich, hüt abend nich! Wi sind hier so all so utlaten, wenn da man nichs
            nah passiert. Verdammi! denn lat doch passiern wat will! Immer mit Dien verfluchte Ohnungen, da ward
            ein' ja rein öbel un slimm! Man kann nich lut lachen: Darob passiert wat! Verdammi, denn
            lat doch kamen, wi sind ja hier! Bloß nich upreegen, Kinner! bloß nich upreegen! denn warst häßlich. Mein Gott! is ja wohr! So hett Mudder dat doch ok nich meint. Du kannst man nichs verdreegen, da ligt dat an.
            Gliek stigt Di dat to Kopp, un denn is mit Di garkein Ümkam' mehr. Lat man! Ick mark all, op mi sall 't weder dahlgahn! Da is nich de Red' von! Dat heit: mit sonn' Mul geihst to'n Angeln? un denn segst to Dien Mudder bist hübsch?
               Geht zur   Mudder, streicht über ihr Gesicht, bis sie lachen
              muß.  Oh mien seute Mudder! Du bist sonn' lütten gediegen Kluten! – Sing,
            Elsbe! – To, lach mal! lach mal! un wies' denn olln unardigen Bengel de Tähn! – Sing,
            Elsbe! – Ach so, Du hest ja man mehr de ein oll Stüft vörn, aber bieten kannst da noch
            hart mit! – Nu lacht s'! Kiek! Kiek! wat mien Mudder von seutes Gesicht hett! – Gau,
            sing Elsbe! Dumme Jung! hew Dien Mudder von' Burn! Du bist ja vull. Dat makt nichs, dat löpt alls weder mit weg. Nu sing aber, Elsbe! Will mich einmal ein guter Freund besuchen ... Dat heit aber, denn will ick schön kriegen! So soll er mir willkommen sein. Ich setz ihm vor den allerschönsten Kuchen – Un ick smiet em mit 'n Ossenoog int Gnick! Dazu ein Glas Champagnerwein. Ut de Elw! :Dann setzen wir uns hin, wohl auf das Kanapee! Und singen dreimal hoch! das Kanapee!: Da sull ick juch man bi fat kriegen!  Alle lachen. Na, Du warst doch nich so licht eifersüchtig? Ick? Denn Deubel ok! Aber wat in' Nacken kreegen s' doch! Kiek! wie de Lütt-Hein mitlacht Kumm her!  Holt ihn vom Sofa.  Wi beiden
            wöllt noch ein maken, mößt aber schön Schritt holln!  Er holt sich einen Topf und
              schlägt mit der Faust darauf. Beide marschieren im Kreis herum und singen. Der Gen'ral Werder hat einmal zum Tanze aufgespielt. Das war zur Zeit als seinen Strauß er in dem Elsaß hielt, Da strich, da strich, da strich den großen Brummbaß er So grob, so grob, so grob wie 'n keiner streicht ... Nun kiek denn Lütten an!  Als beide dicht bei ihr vorüber kommen, dem Lütt-Hein
              lachend drohend.  Du! eigentlich harst Du noch wat op Fell verdeint, dat Du
            doch mitgahn bist. Wat?! Is he doch mitgahn? – mit de Jungs? Is ja nu all god! he deiht nich 't weder! He sall aber hörn!  Laut, wütend.  Hein! kumm hier mal her!! Nanu? wat is denn los? Hew ick Di nich verbaden, dat Du mit de Jungs Sank-Marten singen süst? Ja. Stell Di doch nich an, um denn Kinnerkram! Ick hew em seggt, he künn gern mitgahn. Du hest hier garnichs to seggen!! versteihst mi?! Nu, nu! Na nu ward lustig!  Schlägt dabei auf den Topf.  lustig! lustig! Hahaha!
            Mi bringst doch nich ut de Ruh, un wenn noch mal so lut brüllst! Haha! Nimm Di in acht!! O! o! Du wullt ... Un warum bist Du doch hingahn?! Wo is de Stock?  Geht zum Schrank. Verdeint hett he ja eigentlich wat daför; aber nu lat em man. Du sast 'n Denkzettel kriegen, denn Du ... Denn Jung her!! – Denn möst mi erst kolt maken! – anners nich! Dat hew ick kamen seihn – all denn ganzen Abend. Wie wärn ja ok to utlaten! Du hest ja Schuld! Du harst 't ja nich seggen brukt. Ja, se möst mi dat seggen!  Will in die Schlafstube.  Gah da weg! Du bist ja besopen! Rührst Du mi hüt abend denn Jung an, denn gah ick mit de Lütt int
            Wader!! Narrsches Wief! – Hm!  Geht langsam an den Tisch zurück.  – 'n Wirtschaft
            in' Hus jetzt!  Nimmt ein Glas und wirft es wütend auf den Boden. 
            Verdammi! Da kann noch mehr liggen! Un op de Letzt hew ick de Schuld. Man kann doch woll de Wohrheit seggen. Gewiß hest Du de Schuld! Du harst dat doch nich to seggen brukt. Du weißt doch ganz
            god, wie he is, wenn he 'n por Glas Grog drunken hett. Dat wär to 'n anner Tiet ok noch
            freuh genog weest. Ick hew em doch nichs seggt, Deern! Mi is dat man so rutrutscht. Möt man sick hier denn
            so in acht nehmen? Di rutscht man immer alles so rut – un alles möt man sick   gefalln laten. –
            Einmal möt man hier in Schied verkamen, annermal gew ick toveel Geld ut, un denn verstah
            ick weder nichs!  Redet immer lauter und erregter; mit Tränen kämpfend. 
            Jede Stünn weißt Du wat anners! Sied de söß Johr is ok nich ein uneffen Wurt twischen
            uns beiden folln – as hüt! – Lat 'n Mann gern mal ein' drinken, lat 'n utlaten sien –
            aber man möt denn weiten, wat man to em seggt. Aber man nich immer so in stilln reizen
            un sticheln. Ick hew em doch nich reizt! Ja! gewiß hest Du em reizt!! Verdeint het he wat! Verdeint het he wat! In uns' ganzen
            Ehejorn hett he noch nich ein Slag von Willem kreegen, de is mi veel to grow, um Kinner
            to slagen! De Jung is kein Happen anners as anner Jungs ok, aber man brukt denn Mann
            nich alles horklein to vertelln, wenn he inkümt, Kinnersorgen hört de Fru! Ick hew mien Mann nie wat verheimlicht. Slimm genog. God, wenn Dien Mann dat verdragen künn! Willem verdrägt dat nich! Swieg jetz endlich still! Ick will nichs mehr hörn! Ja, Du bist to bedurn, Willem, ick hew dat all lang kamen seihn: dat 's kein Fru för
            Di. Na nu! nu holl aber op! Swieg davon still! Ick will von Di garnich bedurt sien! Aber verdammi! Ji möt doch
            Freeden holln könn'! Hm! kein Fru för Di! Warum bin ick em denn in söß Johr genog weest?! Nich einmal hett
            't Striet geben!  Geht an den Tisch.  Willem! segg Du! hest Du einmal to
            klagen hatt? hest Du einmal nich Dien Recht kreegen?! Da seggt ja keiner wat von! Nu swieg doch endlich still!! Gewiß! Mudder seggt 't!! Ick bin kein Fru för Di! Un 't is Dien Pflicht as Ehmann, dat
            Du sowat nich op mi sitten letst! So lang ick hier in' Hus bin, hewt s' wie de Kinner tosam lewt! Kein ludes Wurt is
            folln! Mudder hett denn Striet int Hus bröcht, grad as ick dat in vörut seggt hew! So! – also danach willn ji beiden rut! Ick bin juch hier toveel. Da seggt kein Minsch wat von! Ick hew 't ja all lang markt, aber ick kunn 't nich glöben, dat Hugo so sien eigen
            Mudder op de Strat setten möcht! Hugo hett hier nichs ruttosmieten un smitt kein' op Strat! Hör nu endlich op mit Dien
            Larm un sett Di dahl! Dat kummt ein' ja lang ut 'n Hals rut. Denn sall ick mi hier woll weder anbetteln? Fragen, ob Dien Fru mi hier ok noch   länger lieden will? Nee! dor hest kein Glück mit! Ick kann mi noch selbst
            ernährn; ick kann noch arbeiten, un ick will ok arbeiten! Wenn ick bie anner Lüd gah,
            kann ick sogar noch Geld verdein! Denn gah doch hen nah anner Lüd, wat quarkst hier denn rum?! Dor hest man kein', de
            argern kannst; anner Lüd lat sick dat nich so gefalln! Nu do mi denn einzigen Gefalln, Hugo, un schwieg still! Mudder bliwt hier! Wat sölt
            sünst de Lüd dorvon denken. Wi müßten uns ja schämen. Kum acht Dag hier un all weder
            weg. Nee, Jung! Ick bliew  nich  hier! Meinst Du, ick sall mi hier tribuliern un
            uthunzen laten? Dat hew ick nich so grod nödig! Wenn ick mal nichs mehr kann, denn könnt
            je mi petten! – Aber uns' Herrgott ward 't jawohl nich sowiet kamen laten. Nu hör mal to, Mudder, in' goden! Nu? Man los! Tribuliern un uthunzen laten? Wer hett Di denn hier uthunzt un tribuliert? Dat much ick
            weiten! Elsbe hett Di ut sick kein Wurt to nah seggt! Da kenn ick se to genau! Un Du
            hest ehr manchmal schöne Wür an' Kopp smeeten, dat wist doch nich afstrieden? So! – Du ok noch? – Na, ja, Du mößt se in Schutz nehmen, dat is Dien Fru – dat schickt
            sick nich anners. Denn will ick man glieks gahn, damit   ick Dien gebild'te
            Fru man ja nich unner de Burt stöt. Da möt man sick ja ornlich in acht neh men
               Geht nach links.  un dorbie hett s' von Husstand führn öberhaupt kein
            Ahnung. Du geihst hüt abend nich weg! Da fohrt ja öberhaupt kein Damper mehr nach Hambog
            rop. Ah! ick will woll 'n Platz achtern Diek findn. Du sühst ja, wie gern Dien Fru mi hier
            süht, se holt mi mit kein Wurt,  se freut  sick innerlich!  Nach links
              ab.  Ick will man Stebel antrecken un mien Hot opsetten, un mien por Lumpen lat
            ick denn morgen afhaln  Ab. – Segg Du ehr, dat se blieben sall. Do 't nich! Ick hew kein Recht, ehr dat Hus to verbeiden, un hew't ok nich dahn. Mienwegen kann se
            blieben. Aber ick ehr trüch holln? Nee! dorto hett se mi  to  weih dahn! Dat is 'n olle Fru, se seggt mal 'n Wlut, denn hört man da eben nich nah hen. – De
            Mudder so ut 'n Hus gahn laten, dat 's mi dat Schrecklichste, wat 't geben kann! Dat
            geiht mi an 'e Niern! – Segg dat s' blieben sall ... sünst hest Du 't nich god bie
            mi! Einerlei, ick segg ehr 't nich!   Se hett mit to un to weih dahn. Segg Du
            ehr 't doch, Du bist doch ehr Söhn. Na, Du mößt ja weiten, wat Du deihst. So – dat wär ja weder mal to Enn'  Setzt sich den Hut auf. – Op de Lüneborger Sied, da bie de olle Prigges, da hett Di 't ja so gefalln. Ja, da is 't ok schön. Mit 'n Damper kannst ja nich mehr, un mi wär 't ok verdammi nich recht, wenn Du weder
            noh Hambog bie Lisbeth trecken deihst. Dat do ick  nich  gern, aber ...  Schlägt sich den Umhang
            um. Nee! sast nich! Du wahnst mit de oll Prigges tosam. Un dit Hus steiht di to jeder Tiet
            apen. Du kannst kamen, wann Du wullt! – dat erlauw  ick  Di! – – Na ja – mi is alls recht, wat ji mit mi maken dohn. Mi möt 't ja man recht sien –
               Geht zur Tür.  Na, atüs! Ick gah mit Di  Öffnet die Tür.  Verdammi! sieht de Himmel ut! Na, Di will 'ck man nich atüs seggen, Du giwst mi de Hand ja doch nich. Ah, wenn  Du geihst , nich mehr wie gern! Atüs! atüs! Man wenn ick kumm nich? Na, ick kenn Di ja. – Atüs  Ab; Willem
              nacheilend. Gott sie Dank! – Wär dat 'n Abend – – wenn mi dat ein seggt har  Läßt sich auf einen Stuhl
              fallen, legt den Kopf auf den Tisch.  – dat 't ok so kamen mößt – –
               Weint. Hugo!  Stürzt auf ihn zu.  War nich to 'n Süper! Hugo! lat 't liggen! Do
            't mi to Leiw! Ick kann Dien Jammern nich verdragen! Is ja nu doch all egal. Nee, nee, ick will ok nich mehr jammern! Kein Lut sast Du von mi hörn!  Faßt ihn
              bei der Hand.  Wi verstaht uns ja doch, Hugo!   Wenn w' ok nie ...
            nie ...  Trocknet hastig ihr Gesicht.  – Kumm, sett Di op 't Sofa, ick les
            Di wat vör. – Se heb Di weihdahn, Elsbe – Lat! Süh, ick wein all nich mehr – Kumm, ick les' Di vör. –  Zieht ihn zum
              Sofa. Dat se ok nich to 'n Eeten kamt! Vader is nich nah Hambog fohrt, seggst Du? Nee. Hest Du denn ok an Burd würklich ornlich toseihn? Un he wär nich dor? Nee. Hest ok ropen? Düchdig lut. Un he käm nich? Un Hugo-Unkel wußt ok nich, wo he wär? Hallo! Nu hör doch op mi! Wär Hugo denn noch bie, de Netten to reinigen? Ja. Ah – guten Tag!  Geht schnell auf Elsbe zu, schüttelt ihr die Hand.  Guten
            Tag, Elsbe! Goden Dag, Lisbeth. Dacht' ich mirs doch!  Zieht sich die Handschuh aus, wirft sie auf den
              Tisch.  Ich hab auch die erste Zeit geweint – vor Wut! – Aber es ist
            schließlich doch die eigene Mutter. – Na du Bengel? Guten Tag! gib die Vorderpfote! Goden Dag, Tante! Tag, mein Engel! Du Zuckersnut!  Holt ein Stück Schokolade aus der
              Tasche.  Da! Diesmal hab ich 's nicht vergessen. Magst Du denn überhaupt
            Schokolade? Wat seggst Du denn? Danke! Ornlich! Laß ihn doch. Ick dank ok, Tante Lisbeth! Und ich bitte schön! Du bist ja 'n klein gediegener Bengel!  Dreht sich zu
              Elsabe.  Du, ich war schon bei Mudder. Ich wollt sie wieder mitnehmen; meinst,
            daß sie mitwill? ›Nee, ick will mi hier erst 'n beeten utruhn!‹ Ja, sag ich, das kannst
            Du bei uns auch. Wenn Du Dich man ruhig hinsetzen willst! Du brauchst ja nicht den
            kleinen Finger ins Wasser zu stippen; dann gehts los: ›Denn sall ick ... Gnadenbrot‹ ...
            na, weißt ja Bescheid. Na, ja. Kinners, ist das bloß 'n Wetter draußen – gräßlich! Elsbe, das hättest Du sehen müssen,
            wie der olle Radkasten hin und her taumelte, wie besoffen. Denn dräht sich das eine Rad
            in der Luft, denn das andere; und der lütte Schornstein stöhnte und qualmte – gräßlich!
            Da konnt man richtig sonn' Vorgeschmack kriegen von Seekrankheit. – Ja – was ich sagen
            wollte – Willem war auch erst bei Mudder, hatte sich's recht gemütlich gemacht – seit
            wann geht er denn in die Wirtschaft? Er sitzt jetzt in der Harmonie und trinkt. – Na, dann weit ick ja, wo he is. Ick kunn mi 't ok all gornich erklärn. Ihr habt doch nichts mitnander gehabt? Nee. Nich wieder, as dörch Mudder ... Na, die ist weg, das läßt sich schnell kurieren. Donnerwetter! ich muß machen. Ich
            wollt bloß mal vorsehn. Die Mudder hatte mir 'ne Karte geschrieben, und da bin ich eben
            mal runter gekomm'n. Ha, ich möchte doch wissen, wie lange sie es da wieder aushält;
            dann kommt sie wieder zu mir. Wir beiden können uns immer noch am besten vertragen; das
            geht nach dem einen Ohr rein und nach dem andern wieder raus. –  Nimmt ihre
              Handschuhe.  Atüs, mein lütten Hein! Ich will nun doch los. Wir haben nämlich
            Kaffeeklatsch mit Klimbim, das eine olle Eckschrank spielt Zitter – gräßlich! Du wartest
            wohl mit Mittagessen? Ja, Hugo wull noch teuben, bit Willem kummt, aber de kummt ja nich. Ich hab heut überhaupt kein Mittag gemacht. Mein Mann schlägt sich selbst 'n paar Eier
            in die Pfanne, wenn er nach Hause kommt. Geht ganz gut. Aber sowas sollten wir man bloß
            mal versuchen, wenn die Mudder bei uns ist. Da kommt Hugo ja schon. Na, Geelgoos? Tag' Grobian! Hör mal, Du siehst reizend aus! einfach süß. Hahaha! Hat denn der Dampfer
            schon getutet? Ja, einmal. O, dann muß ich weg. Hest noch Tiet. De Damper liggt hier ganz baben an' Stack. Dat Wader steiht bit an'
            Diek rann. De oll Westwind driwt dat Wader immer nah de Elw rinn. Op See sall 't ja
            gräßlich hergahn. De von Appen is all futsch. War all vörgestern fällig un nirgends
            inlopen; wär sonn' feinen Kutter. Dor geiht noch mehr fleiten. Darum will Willem ok von Dag noch nich fohrn? All drei Dag liggt he hier rum. De is öberhaupt siet Freidag gorkein Kerl mehr, wie umkippt. He gläuwt ganz gewiß, do
            passiert wat. Das muß aber auch gräßliches Wetter sein auf See. Ich hab heut morgen man gelesen, daß
                gestern an zwanzig Schiffe bei Cuxhaven eingelaufen sind, um den Sturm
            abzuwarten. In Hamburg gings heut morgen am Stintfang immer bum! bum! bum! Die erwarten
            das schönste Hochwasser. Dat möt s' nu all hem. Bie uns steiht dat Wader ja all rundum bit an' Diek  Zeigt
              aus der Tür.  kiek hen! Op de Lüneborger Sied, dor bie Prigges mokt se denn
            Diek starker, fohrt man immer Sand op. Dor is hüt morgen all wat rutscht. Na, wenn hier mal das Wasser ins Land kommt, das muß gräßlich sein. Kannst Di to verlaten. Sowiet kummt 't aber nich. O! ich muß noch mit. Atüs! Ja, nu ward 't Tiet. Atüs! Brukst no nich to lopen. Atüs! Denn haltet Euch schön munter, ich komm bald mal wieder runter,  Lacht. 
            'n Reim! Das bedeutet was Gutes! Hest Du dat ok an Di? Wenn man das so alle Minuten von der Mudder hört, nu, da muß es einem ja schließlich
            ins Blut übergehen. Glauben aber tu ich nur dran, wenn es etwas  Gutes 
            bedeutet!  Lacht.  Adieu allesam!  Ab. Oll Zapperliese! De steiht dat Mul ok kein' Oogenblick still; dat geiht immer as sonn'
            Windmöhl  Schnell.  dat, dat, dat, dat, da! Na, lat s' doch, se hett ok wieder nichs um de Ohrn. – Denn wöllt wi man wat eeten. Nee, för mi nichs opsetten, ick hew all wat eeten. Nanu?! Ick har de Meisterknechts weder 'n por Rochen mitbröcht. Nu hett s' mi dor sonn
            Patschon henslept, dat ick mi ganz dickfreten hew. 'n Sluck to drinken kannst mi
            geben. Wat sall denn darut warden? Gestern is Willem nich to Middag kamen, hüt kümmt he nich;
            un nu wist Du ok all nichs eeten. Denn kann 'ck dat koken ja man ganz opgeben. – Willem
            will mi man bloß dormit argern, dat he nichs itt; he weit, sowat kann mi am meisten
            kränken. Hett all sien Öbergang, säd de Voß, dunn tröcken se em dat Fell öber de Ohrn – Du
            Klabautermann! So is 't ok man, he will mi dat Fell bloß öber de Ohrn trecken. Har ick dat man bloß nich seggt! Du paßt ja nu ok all op jedes Wurt op. Argerlich bin ick! Ick künn mi in Stücken rieten! Is denn dat 'n Sak? Ick lur hier op
            em mit Middag, un he liggt in 'e Wirtschaft rum?! Wer hett denn dat seggt? Lisbeth! Hest Du't denn nich weeten? Weeten nich, nee – aber ick hew mi dat dacht. Dat is ja bald nich mehr uttoholln! He kickt mi nich an, he spreckt nich, he breckt
            nich, he ästemiert mi gornich! Lat 'n. – Most nich dornah fragen. – Da kümmt he ja. Na, endlich. Ick dacht mi 't woll, dat Du hier wärst. – Hest all wat eeten? Ick weit nich – ob wi am
            Abend doch fohrt? Gaht dah mal dahl von 't Sofa, dat is Willem sien Platz. Bliwt man ruhig sitten.  Beide stehen doch auf, er setzt sich hin.  Ick
            bin so matt un meud in 'e Glieder. Nu wist doch woll erst wat eeten? Ja – ick wür mi ja ruhig rutwagen. Veel slimmer, as wi 't de letzte Fohrt dörchmaken
            mößt hem, is 't ok nich. Un wenn wi in See sind, is 't   woll lang vorbie.
            Man de Stürung kann ick nich alleen öbernehmen. Wenn Du wankelmeudig bist, denn is 't
            all lang nichs. – Weißt all – von Appen? – – Ja, ick hew 't hört. Na – ja – ick segg – von Appen is hen. Drei Dag hett he hier rumwunnert, ganz benaut is
            he fohrt – un kümmt nie weder. Kumm, fast 'n beeten slapen –  Eiligst mit ihm links ab. Dat harst nich nödig hat. Se hett kein Schuld! Gah mi los! hier handelt sick 't nich um Schuld. As mi Mutter so mir nichs Dir nichs
            nah all dat Pech ehr ganzes Geld op denn Ewer gew, donn hew ick mi 't tosworen: Du sast
            't mal god hem bie uns! Un seit de Stünn' hew ick Glück! Mit jede Fohrt hew ick Glück!
            Du weißt 't ja! Nu bin ick rut ut 'n Gröwsten. Ick künn Mudder dat Geld trüchgeben,
            morgen in' Dag! Aber ick will wetten, dormit geiht mi dat Glück von' Schipp! Verlangt Mudder denn dat? Nee, nee! Na, ja – denn lat s' doch bliewen, wo se is. Se kriegt von uns monatlich ehr Deil,
            Lisbeth giwt ok wat to ... Dat will s' ja eben nich! Se will kein to Gnad leben, se will ehr Brot verdein'! Wenn s' man verdräglich is un ehr Wür 'n beeten in acht nehmen deiht, kann s' dat ja
            ok. Verdräglich, seggst Du! Se seggt mal n' Wurt toveel, gewiß, alles wat recht is. Wat
            hett se aber ok alls hinner sick? Süh, ick as de Öllst, hew alles mitbielewt, ji jüngern
            sind nich veel dorvon gewohr worden. Vader sät in 'e Wirtschaften rum, un Mudder stünn
            de Nachten dörch an 'e Waschbalge! Vaders wegen harn wi verhungern un verkamen künnt,
            Mudder hett uns dörchsleept! Dorbie is se hart worden, wie 'n Kerl! –  Schlägt auf
              den Tisch.  Verdammi! is denn dat 'n Wunner?! Lat ehr dat man erst ein
            nahmaken. 'n anner Fru, wat 'n richtige Mudder to ehr Kinner is, har dat ok dahn. Ick güng för
            mien Kinner dorch 't Für! Ick segg, dat sall ehr erst mal ein nahmaken! Ich mak ehr 't nah! Dat sall ehr erst mal ein nahmaken, segg ick! Gewiß, Mudder hett 'n Barg för uns Kinner dahn, dat süht ein mit 'n halbes Oog. Aber
            darum brukt se doch noch lang nich jeden Minschen för 'n Swien oder Süper to holln! Bloß
            se allein kann alls, versteiht alls, un seggt nie 'n Wurt toveel. Un dobie is grad se
            dejenige. So is 't ganz recht seggt! Dat sind man Wür bie Mudder, se meint dat nich so. Aber se seggt dat doch! Se meint dat nich so! Wenn eine Fru so het hendörch mößt, denn ward se anners, as anner
            Frun, denn het se ok ein  Recht , anners to sien! Arbeit Du mal Nacht för
            Nacht dorch, bit morgens hento. Wenn de Dag an to schienen füng, käm Vader to Hus, vull,
            dat he sick knapp toholln künn. Ji leegen denn fein un sleepen. As 't an slimmsten wär,
            wärst Du noch garnich geborn. Ick aber mößt denn rut ut de Klapp. Wi beiden bröchten em
            denn to Bett, weinen künn Mudder all gornich mehr! starr un kolt deh se alles – so Nacht
            vör Nacht – süh, denn ward ein hart! – – – Ick mößt denn los, morgens Klock fief, in
            Winter wär 't noch stickenhimmelbalkendüster, noh 'n grotes Pangschonat – twindig un ok
            vieruntwindig Por quutschennatte   Stebel har ich blank to putzen – Morgen
            för Morgen – un denn har ick 'n Stünn to loopen, un mößt Klock acht in 'e School sien. –
            Süh, dorvon weit ick, wur 't togahn kann op 'e Welt, un dorum segg ick: Mudder
               kann  nich anners sien! Uns' Pflicht is 't, dat wi se hochholln! Gewiß! Dat sall ok kein Minsch afstrieden. Aber Mudder  wär  dommols al so!
            Ick bin in letzte Tiet veel mit Vader tosam weest, mehr as ji all. Soveel as von Di, höl he ok von kein' von uns! 't wär, as wull he wat god maken. Na, jä – Ick kenn em beeder as ji! Dat ein' lat ick mi nu gornich afstrieden: wär he
            von Mudder beeder nahmen worden, he wär 'n annern Kerl weest! Dat kannst Du nich so gewiß seggen, he hett all vorher drunken. Dat hett he eben  nich !! Ick bin Mudder in letzt Tiet, as ick bie ehr wär,
            mal to Kleed west, wie se dat immer seggen künn. Vader, wenn he ok meist 'n Lütten hat
            hett, sah de Wohrheit: för föftein Penn Snabs, da hett he drei Dag to 'n Abenbrot genog
            an hatt! So is 't! Hett Mudder dat denn togeben? Gewiß hett Mudder dat togeben! Dat wär man de ersten por Johr, säh se. Verflucht! Dat
            is doch genog! Ick will mien' Kopp missen! Har se Vader 'n beeten weiker nahmen, de har
            dahn, wat se   wullt har! Nahgeben har s' em mößt, wo se künnt har ... – wenn 't ok erst 'n beeten weihdahn har. Aber he wär sonn' Kerl, wenn he denn nahher
            sien Unrecht inseig, denn wär he so weik, dat em Tranen in 'e Oogen kämen. Ick hew em
            häufiger so seihn, un he hett mi leed dahn! – Aber Mudder let em garnich sowiet kamen,
            immer brüllt se gegenan! – Hm – jä ick weit nich, wat ick dortau ... ganz Unrecht is 't jawoll nich. Du dörfst mi op 't Wurt glöben, Willem! ick kenn Vader! Wenn 'n Striet weest wär,
            glieks wek un mißmeudig! Na, Du mößt doch ...  Dreht sich auf seinem
              Stuhl.  ick har bald seggt: mit Di is 't ja grad so! – Süh! un denn güng he to
            'n Drinken! Jä – wenn man dat so hört – unmöglich is 't nich. Ick will Vader nich Unrecht dohn,
            gewiß nich, aber dat Mudder de Schuld – – nee ... Dat seggt kein'! Schuld hem alle beide, de ein sowoll wie de anner. Man dat Vader allein de Schuld hett, dat is nich wohr, segg ick! nie un nimmer!
               Sieht Elsabe nach. – Gewiß, Mudder hett ok mit Schuld, aber de meiste hett doch Vader. Ok nich! im Gegendeil! – Dor geiht se hen! Lat s'. Se holt Mudder weder! Na, dat glöw ick noch nich. Sast seihn – wat ick Di seggt hew. Wennt so is, denn fohrt wi hüt abend noch! un wenn 't hult un brummt!! Dat brukst mi nich gliek weder öbel to nehmen. Ick nimm mi doch gewiß in acht. Ick nimm nichs öbel. Denn is 't ja man god –  Beißt den Faden durch.  So, nu is dat lütt Ding
            fertig. Hol mi mal denn dürn Wagen her. Will 't gliek öbertrecken, dat anner süht ja all
            to dreckig ut. So  Steht auf; überzieht Kopfkissen und Überbett mit den neuen Bezügen, wirft die
              alten auf den Boden.  – Dat möt di doch ok veel mehr Spaß maken, wenn dat all
            'n beeten recht schön sauber is. Ick hew de Nacht sitten möst un mi sowat maken, un doch
            gung'n mien Kinner immer sauber un adrett, dat sick de Nachborn dröber wunnern dehn. Du
            hest aber doch den ganzen Dag Tiet –  Als sie fertig ist.  Kiek! süht dat
            nu nich veel beeder ut? Ick har mi schämt,   har 'n fremden Minsch mien
            Kinner so dreckig liggen seihn. Slöpt denn de Lütt op dien Bett? Ja. Hett s' sick ok nich weder nattmakt? Ick hew nich toseihn. Wat? Du hest nich toseihn? Mien Kinner wärn immer dat erst' un dat letzt. Mit 'n
            Vierteljahr hem s' all kein Dauk mehr schietig makt, so hew ick s' tiedig ant Affholln
            gewöhnt. – Aber dat is ja ok bie Brustkinner ganz wat anners, Buttelkinner brukt mal so
            veel Deuk!  Befühlt eins der über dem Ofen hängenden Kindertücher.  Ja, dat
            is drög.  Zieht es von der Leine, reibt es und schlägt es mehrmals kräftig über
              die linke Hand.  Soveel will ick man seggn, Du harst Dien Kind ok de Brust
            geben künnt. Ick hew 't ja versöcht, aber dat gung nich; in twei Dag har de Lütt mi alls kaput
            beeten. Ick sull s' nich mehr anleggen, säh de Doktor, sünst künn sick dat entzünden
               Ordnet das Geschirr wieder ein. Na, dat hett woll man 'n beeten weihdahn, un da harst gliek kein Lust nich mehr. De
            jung 'n Frun hütesdags sünd all to bequem, ehr Kinner selbst to stilln. Dat is jem nich
            fein genog  Indem sie mit dem Wagen links abschiebt.  Wenn ick dor man bie
            west wär, denn har 't woll gahn süllt mit Di! Kannst Di to verlaten
             Ab. – Gott, nee, wo lang sall dat noch durn?! –  Nach einer Weile trocknet sie sich
              hastig das Gesicht mit der Schürze ab und arbeitet weiter. Gewiß har se sick natt makt, kiek bloß mal an.  Schlägt das Tuch beim Ofen über
              die Leine.  Se is gliek weder inslapen, un wie liggt se da seut. – Du seggst,
            de Doktor hett 't seggt, sonn Doktor weit von sonn' Saken öberhaupt nichs! Wenn ick
            dorann denken do, wat 'n Doktor all alls in vörut prophenzeiht hett – ach Jeses! – Du –
            Du bad'st de Lütt nich häufig genog. De lütten Lend'n schien mi all wund to warden. Da
            möst Du mehr acht op geben. För dat eigen Kind darf di kein Arbeit toveel sien. Tiet
            genog hest Du doch wahrraftig. –  Besinnt sich.  Wat do ick nu? Na, ick
            kann eben dat Schrank 'n beeten afseipen. Ick bin da ja bie, ick war damit woll allein ferdig. So. –  Sieht sie von unten bis oben an.  Du kümmst mi all weder ganz
            komisch vör. Fehlt Di wat? Wat sull mi woll fehln? Denn is Di 't woll nich recht, dat ick di helpen do; wenn allein ferdig werden künnst,
            denn harst mi doch nich trüchhaln brukt! Meinst, dat mi dat angenehm is, hier jeden Dag
            in Striet un Zank to leben? Dat is nich mien Schuld. Na, mien doch erst recht ich! Ick helg jedenein gern, un noch kein hett mi wat Slechts
            nahseggen künnt. Da hör mal rum, ob se Di nich öberall seggt, ick arbeit' wie 'n Pferd,
            Dag un Nacht kein Ruh! Du wullt man immer op mi rumhacken, jedes Wurt, wat ick seggen
            do, is di toveel. Aber denn segg mi doch mal, ob ick 't all jemals slecht mit Di meint
            hew? Will ick nich dien Best' op Steg un Weg? Ick will wieder nichs, as dat dien Mann
            sick hier gemütlich feuln deiht. He is sonne Unornung nich gewohnt! De Unornung is hier nich so grot, as Du maken deihst; nich grötter as in jeden
            Husstand, wo Mann un Fru sick verdragen könnt. Wo aber de Mann schimpt un spektakelt,
            und de Fru vör em in 'e Ecken krupen möt, da mag dat anners sien. Dat weit ick nich. So?! Willem hett sick hier woll feult, so lang ick hier allein för em sorgt hew! So? Denn wullt Du also seggen, dat ick för mien Mann in 'e Ecken krupen mößt? Un nu ok
            noch, dat Willem sick nich mehr woll feult, sietdem ick hier bin? Warum hett he denn de
            drei Dag, de meiste Tiet bie mi rumlegen? Dat mag de leibe Gott weeten! He is woll gorkein Kerl mehr. Wat seggst Du?? He is gorkein Kerl mehr. Hm! nu weit wi 't ja.  Gießt Wasser in eine braune Kumme.  – Hm! Du wußt
            woll seggen, he is öberhaupt noch kein Kerl weest?  Nimmt grüne Seife, zerschlägt
              sie in dem Wasser.  Nu geiht mi erst 'n Licht op.  Lächelt.  Hm!
            Denn hett de Doktor doch recht hatt. – Dat dat mal so rutkamen mößt, hew ick mi all lang
            dacht. Wat? Wat denn? Ick verstah Di nich! Ick verstah Di desto beeder.  Lächelt.  Na ja  Geht mit dem
              Seifenwasser an den Schrank und beginnt ihn mit dem Seifentuch
            abzuwaschen. Ick war da nich ut klok, is mi ok egal, wat Du meinst. – Bien Schrank harst nich
            bietogahn brukt. Beeder, Du makst 'n warm Abendbrot för de beiden. Dat Middageeten hett
            doch all to lang röst. Dat smeckt nich mehr. – Ick begriep öberhaupt nich, wo de Beiden
            so lang bliewt, se harn doch längs von Alt'na trüch sien künnt – se kamt sünst all to
            Middag, un wenn se noch mehr Fisch harn as ditmal. –  Sieht die Mudder wieder
              an.  Ick kam da doch nich öber weg, wat meinst Du eingtlich mit 'n Licht
            opgahn? –  Geht an den Tisch, den sie abwischt.  Na nee, mi sall 't nichs
            angahn. Wenn doch bloß de oll grießborte Doktor noch leben deh! Ick wür hengahn un em fragen,
            so gewiß as ick hier stah. Welche Doktor? Weißt ok, wat de seggt hett? As Willem noch sonn' lütten Jung wär, fief Johr wull, da
            lät ick em mol unnerseuken. Wat denn? Öber Willem hett he wat seggt? Na, nu war ick doch neigierig  Geht zu Mudder.  Wat denn? Wat hett he denn
            seggt? Dat will 'ck Di seggen. He hett seggt, Willem sien Fru künn maleins kein Kinner
            kriegen. Dat hest all mal seggt  Bleibt dann plötzlich, schrickt zusammen und wendet sich
              nach Mudder um.  Aber Du seggst dat ditmal so ... He hett meint, sien Fru künnt maleins von em kein Kinner kriegen  Sie will das
              Seifentuch lächelnd wieder aufnehmen. Wat is denn los? Ick segg bloß, wat de Doktor mi seggt hett. – – – Mudder!! – Du – Du gläuwst dat?! – Ick weit nich, wat ick glöben sall; so hett de Doktor dat seggt! – Du bist  slecht ! –  Wankt zurück, sinkt endlich auf den Stuhl vor
              der Nähmaschine nieder.  – von mi dat to glöben!  Weint endlich laut
              auf.  – Du bist ... Du ... Du ...  Weint und schluchzt. Weißt Du, so brukst Du Di dorum nich antostelln! Wenn man 'n reines Gewissen hett, denn
            lätt man eben jeden Minschen seggen, wat he will! – Aber Du makst 'n Larm davon ... da
            möt man ja sien Deil glöben ...  Rührt im Feuer, wirft Kohlen auf. ... Bliw von' Für! – Mak dat Du rutkümmst! Wat wullt Du? Du sast maken, dat Du rut kummst ut 'n Hus! Rut!! Na nu ward 't god! Du wullt mi ut mien Söhn sien Hus rutsmieten? Rut!! Sünst stick 'ck dat Hus an! Man kann ja bang vör di warden! Du bist woll narrsch?! Du hest mi sowiet bröcht! Rut! Op de Stell! Rut!! ick weit nich, wat ick sünst do! Na, dit 's ja amüsant! Wat hört di denn von dat Hus to, dat Du mi rutsmieten kannst? Dn
            süst doch man froh sien, dat noch sonn ehrlichen Mann kreegen hest, de Di ernähren kann.
            Wat hest Du denn hatt?  Willem, ein Paket unterm Arm, und Hugo kommen über den
              Deich. Na, Gott sie Dank!Da kamt s' ja all. Hört bloß mal an, Elsbe will mi hier umbringn! Nanu? Wat is denn nu all weder los? Elsbe! Elsbe! Wie sühst Du ut? Fehlt Di wat? Se will mi hier rutsmieten, juch dat Hus baben 'n Kopp ansticken, un allerhand dumm'
            Kram quatscht se. Warum antwurt s' denn nich?  Geht ebenfalls näher zu ihr.  Elsbe! Elsbe! wat hest Du? Mudder fall sofort ut 'n Hus!! Na nu ward 't rieten! Du bist woll nich ganz bie Sinn? Einmal is se dienwegen ut 'n Hus
            gahn,   un 'n zweites Mal passiert dat  nich ! Verdammi! twei
            grote utwuss'ne Minschen, de möt sick doch sließlich sowiet verdragen könn', dat de
            Nachborn nich mit de Finger op uns wiest! Wat dat wull weder west is? 'n Dummheit natürlich. Se hett seggt, Du wärst kein Mann nich! Wahrraftig! Hahaha!  Lacht, schlägt sich dabei mit der Hand aufs Knie. 
            Denn nich ... De nich dörchgriept, wenn sien Mudder de Fru dodpiern deiht,  dat is ok 
            kein Mann nich! Bewies', dat Du ein bist, schick Mudder ut 'n Hus!! Hör mal, Elsbe, Du kümmst mi nu bald 'n beeten mutsch vör. – Segg mal, wat fallt Di
            eingtlich in? Mudder möt sofort rut, oder ick gah! Ick bliw kein Stünn mit ehr unner ein Daak. Wat  is dat? Se – se hett seggt – mien beiden Kinner –  Mächtig zitternd, kann die Sprache
              kaum herausbringen.  dat sind Haurnkinner!! Wat? Dat is nich wohr. Ick hew bloß seggt, wat de Doktor seggt hett. Ach so, dat is 't. Aber  wie  Du dat seggt hest!! ›Nu geiht mi 'n Licht op!‹ ›Nu weit ick ok,
            wat los is!‹ un denn dit verfluchte höhnsche Lachen! Sall ick denn nu ok all nich mehr lachen?  Geht, setzt die Sachen auf den
              Tisch. Ick kann mi't denken! Wie se dat seggt hett, is doch ganz egal! De Haupsak is doch man, dat ick de Kinner
            anerkenn' do. – Mudder har dat nich seggen brukt, se weet doch, dat dat dumm'n Snack
            weest is von denn Doktor. Wat will de Schapskopp an' sößjährigen Jung seihn, ob he mal
            Vader ward. Deshalb brukst Du di nich gliek op de Achterbein' to setten. Mudder  glöwt  dat! Entweder se geiht – oder ick! Nu segg mi bloß mal ein Minsch an, woher nimmst Du Di dat Recht, noch so denn Kopp in'
            Nacken to smieten?! Du süst doch man ganz still sien! Is nich de Lütt-Hein all söß Mond
            nah de Hochtied to Welt kamen? Dat 't Willem sien is, will ick nich beswörn! Verdammi! Mudder! swieg still!! Junge! Junge! Junge! Da! Da hörst dat! Se geiht oder ick!! Hüt abend noch!! Mudder, Du swigst jetzt, sünst kriegst mit mi to dohn! Dat 't so kamen möst, hew ick woll dacht! Mudder hört nich ehr op! Ganz recht, Elsbe!
            ick in dien Stell har 't all lang fordert! Se hett s' sick selbst weder hahlt, ohn dat ehr ein Minsch wat seggt hett. Meinst dat
            ick hier op Finkenwarder rum kamen will? Se lacht mi nu all wat ut! 'n tweites Mal ward
            de Komeidi  nich  makt!! Dorbie bliwt!! – Mudder, Du, nimmst Dien Wür 'n
            beeten mehr in acht! Wenn ok old bist, Du hest doch noch dien gesunden Verstand un mößt
            weiten, wur wiet Du to gahn hest. So? Nu fang Du ok noch an, nich?  Geht rückwärts, sich beide Füße
              abtretend.  dat 's to gräßlich! wenn man immer so op de Kohl rum pett
               Holt den Besen und fegt die Kohlen nach dem Ofen zu zusammen.  Fallt man
            all öber mi her, denn is 't am besten, ick gah gliek hen, wo ji mi nich wederholn
            könnt. Wär ok nich slecht! Juch beiden hew ick all lang in stilln beobacht. Du süst man ganz still sien. Nu hör op, in goden! Ick hew Di sonn' schönes Kleed mitbröcht, Elsbe, stünnlang sind wi
            lopen, ehr wi ein fündn, dat uns god genog wär  Will nach dem Sofa
            gehn. Sall Mudder nich gahn?! – denn gah ick. Aber mien beiden Kinner nimm ick mit mi!
              Wenn  ok kein glöben will, dat 't Dien sind,  mie  sind 't doch
            gewiß!! de Haurnkinner. Elsbe! ick segg Di in goden: mak kein Dummheiten! Von mi hest doch nie 'n Twiefel
            hört. Ick will s' ok von Dien Mudder nich hörn!! Du bist de Mann un möst Dien Fru vör sonn'
            Redensarten in Schutz nehmen!! Süst glöwst Du 't ok! – Hüt abend geiht Mudder ut 'n
            Hus!! Hüt abend geiht se nich! Du hürst doch! Ick will hier nich nochmal Obseihn maken. –
            Morgen will ick s' ropbringn. Do fangst Du weder an, ehr op jede Ort to konjuniern! Du mit Dien oll dwatsches Hen-
            und Herlurn hest doch man Schuld, dat s' Mudder weder hahlt hett. Gläuwst an' Dübel und
            Vorbedüdung wie sonn olles Wief! Wat wullt Du? Du  bist  ok kein Mann nich! Ick hewt toerst seggt! Sünst würst Du hier ja
            'n Machtwurt spreeken! Du Schooster! Wat?! He hett recht! Nu kiek doch bloß mal an, de Beiden! Lat em man kamen, Elsbe, wenn he ok soveel öller is, aber wenn 't drop ankümmt, smiet
            ick em mi noch dreimal öbern Kopp. Gah weg! Gah nich op em af, Willem! He hett immer glieks dat Mess' prat! För jeden de 't verdeint hett! Da sühst dat nu! Ick hew 't ja all lang markt, glieks as ick kamen bin! De Beiden hebt
            wat tosam! Quatsch nich, Mudder! Dat is doch wahr! Du höllst noch veel to veel von Dien Fru! Wer is se denn? Wat hett s'
            denn hatt? Un nu will s' mi rut triezen? Du bliwst hier! Un jetzt still davon! sünst slag ick alls in korten Stücken!! Denn gah ick!! Elsbe!! reiz mi nich!! Ick gah noch hüt abend, un mien Kinner nimm ick mit mi!!  Will in die
              Tür. Gah, wenn gahn wullt! de Kinner letst Du mi slapen! – Gah!! un wenn 't ton Dübel is!! –
            Du bist jawoll narrsch worden in ein' Dag! Gah! wohen Du wullt! hier lat ick Di nich
            rin! Lat mi mien Kinner!! – Lat mi mien Kinner!! – Ick will mien Kinner hem!! – Lat s' nich rin, Willem! Holl Du Dien Mul, Mudder! Verdammi! ick will von Di nichs mehr hörn! Gew mi mien Kinner!! oder ick stört mi int Wader! Do doch!! Gah doch!! Gew mi mien Kinner, oder ick stört mi int Wader!! Elsbe! Verdammi! gah doch, segg ick! dat Wader is natt! Da kümmst wenigstens glieks to
            Besinnung! Willem! mien Kinner ... Gah!!  segg ick Di!! Elsbe. – Mudder hett Schuld –  Stürzt aus der Tür und quer über den Deich. Kumm aber nich so lat weder! sünst ward toslaten! – Du Willem – ick glöw, se makt ernst!  Erst noch unentschlossen, stürzt ihr
              endlich nach. Wat dat woll ward. Alls narrsch in ein' Dag! Kumm, seet Di op 't Sofa, eet erst wat, Du mößt ja Hunger hem. Da fehlt doch nichs?
               Übersieht den Tisch.  Nee  Geht an den Herd.  Ick will noch
            eben 'n beeten Tee opschenken. För mi brukst nichs optoschenken – ick mag nich. Nanu? Du mößt doch 'n Happen eeten. Du hörst doch, ick mag nich!! Nu, nu – ja, deshalb brukst nich gliek optobrusen. – Am End' giwst Du mi ok noch de
            Schuld? Swieg davon! Du harst nich nödig hatt, se mit Dien Quatsch so optobringn! Se wär ja in
            ein Für, dat 'n se nich weder kennt. Wenn 't bloß ... Nu?! – sull s' doch ...? Na, so dumm ward s' doch woll nich weest sien.  Sieht die Schüssel mit dem
              Seifenwasser.  Nu hew ick doch in dem Rapus dat ganz vergeeten. Hm! da kamt s' all!  Tritt zurück. Er bleibt von nun ab ruhig und groß, nach
              außen hin verrät nichts, was in ihm vorgeht. Nur seine Sprechweise ist jetzt kurz und
              forsch. Is s' all dod? Herri Jesis, wat is nu?! Dormit wull s' uns doch man blos argern –
               Weint.  Nee, nee, wo künn se sowat maken?! Leggt se hier dahl! – Elsbe – Elsbe – Elsbe – Nu – rut! Wi brukt hier kein Mulapen! rut!  Die Leute gehen, ihn vorwurfsvoll
              anblickend, ab.  Wi weet allein, wat to dohn is!  Macht die Türen zu und
              verschließt sie, den Schlüssel steckt er in die Tasche.  So!  Geht zu
              Hugo.  Kumm hoch! willn se in 'e Kammer drägen! Dien Ropen helpt nichs!
            hoch! Kinner! Kinner! mi ward ganz slecht! – Wie is dat bloß kamen? Nee, nee, de armen Kinner! de armen beiden lütten Kinner ... Du hest Schuld, hett se seggt, un Du  hest  ok Schuld!! So?! Du dumme Jung! Du hest mit Dien verfluchte Ornung hier denn ersten Striet anstift! Du hest se piert op
            Schritt un Tritt! un hest se dod makt!! Wenn se sick man nich um Dien halben dat Leben nahmen hett. Du hest se ja so leiw
            hatt! Ja! ick hew se leiw hatt! – Du nich! Du hest se hier rut hem wullt, damit Du ok Willem
            noch sowiet krigst, as Du Vader kreegen hest! Du bist Schuld, dat se sick dodsapen hett!
            Du hest se mit Dien verfluchtes Sticheln, Quatschen un Leigen unt 'n Hus
               dreeben !! Du hest Di all Dien Leiden selbst to verdanken!  Geht auf
              sie zu.  Un mi driwst Du ok!! Du wist mi woll dodmaken? Mi ward ganz bang vör Di! Du hest ok Ursak!!  Wendet sich, sieht den Schrank.  Hä!  Geht
              langsam auf den Schrank zu, reißt die linke Schublade heraus, daß alles auf den Boden
              fällt. Nimmt die Börse mit Geld und geht zur Tür hinten. Indem er das Geld in die
              Tasche steckt; heiser.  Du wist 't nich beeder hem!  Langt seinen Hut
              herunter und will zur Tür hinaus; prallt zurück, da   sie verschlossen
              ist.  Nu?!  Zieht erst seinen Hut tief über die Ohren und tritt dann
              wütend die Tür ein. Geht mit langen langsamen Schritten, beide Hände in den
              Hosentaschen über den Deich nach links ab. Wat wär dat hier? Wat klirrt hier so? Wat fehlt Di?! Ach Willem – Hugo is gahn, hett sick dat Geld ut de Schuf nahmen –
               Weinend.  He seggt, ick bin an alls schuld! Dat ok noch  Geht nach rechts, nimmt seine Mütze. Is s' denn all dod? – – möt 'n Slag kreegen hem – – hier denn – – dat kolle Wader ... Ach – Wo wullt Du hen? Hugo seuken! Seggst Du ok, dat ick schuld hew? Nee!!  Leiser.  Nee, nee!  ick  hew de Schuld! Nu seih ick't
            in! – nu, da 't to spät is. –  Sieht die eingetretene Tür an. Willem! wenn bloß Hugo sick nich ok wat andeiht!  Steckt Licht an. Denn möt ick em erst recht seuken! – Nee, nee!  wat  ick ok alls dörchmaken mött! –